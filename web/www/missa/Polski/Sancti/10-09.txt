[Rank]
S. Joannis Leonardi Confessoris;;Duplex;;3;;vide C5

[Rule]
vide C5;
Gloria

[Comment]
# 06 X – Św. Jana Leonardi, Wyznawcy
! 3 klasy
! Szaty białe
Św. Jan Leonardi urodził się w Diecimo w Toskanii w 1543 roku. Poświęciwszy się stanowi duchownemu, założył zgromadzenie Kleryków Regularnych Matki Bożej, które przez gorliwą pracę duszpasterską odnowiło życie duchowe Lukki. Pragnął poświęcić się misjom zagranicznym. Pod wpływem św. Filipa Nereusza zaniechał tego zamiaru i zajął się kształceniem kandydatów na misjonarzy. Dzieło jego rozwinęło się w Kolegium Rozkrzewiania Wiary, które nadal kształci kapłanów dla misji. Zmarł w Rzymie 9 października 1609 roku.

[Introitus]
!Syr 42:15-16
!x! Gorliwa działalność św. Jana przyczyniała się do rozszerzenia świata wiary.
v. W słowach Pańskich jego dzieła: jaśniejące słońce patrzy na wszystko i chwały Pańskiej pełne jest jego dzieło.
!Ps 95:1
Śpiewajcie Panu pieśń nową, śpiewajcie Panu, wszystkie krainy.
&Gloria
v. W słowach Pańskich jego dzieła: jaśniejące słońce patrzy na wszystko i chwały Pańskiej pełne jest jego dzieło.

[Oratio]
Boże, który raczyłeś przedziwnie powołać św. Jana, Twego Wyznawcę, do krzewienia wiary wśród pogan, i przez niego zgromadziłeś w Kościele Twoim nową rodzinę zakonną dla pouczania wiernych, daj nam, sługom Twoim, tak postępować według jego wskazań, abyśmy dostąpili wiecznej nagrody.
$Per Dominum

[Lectio]
Czytanie z Listu świętego Pawła Apostoła do Koryntian.
!2 Kor 4:1-6; 15-18
Bracia: Mając z miłosierdzia okazanego nam ten urząd posługi, nie ustajemy w pracy, ale odrzucamy skrytą nieprzystojność, nie postępując chytrze ani też nie fałszując słowa Bożego, lecz okazaniem prawdy zalecając samych siebie przed Bogiem sumieniu wszystkich ludzi. A jeśli nawet Ewangelia nasza jest zakryta, zakryta jest dla tych,  którzy giną: mianowicie dla niewiernych, którym bóg tego świata zaślepił umysł, aby nie zajaśniał dla nich blask Ewangelii chwały Chrystusa, będącego obrazem Boga.
Bo nie samych siebie głosimy, ale Jezusa Chrystusa, Pana naszego, a siebie uważamy za sługi wasze przez Jezusa. Bóg bowiem, który rozkazał, aby z ciemności zabłysła światłość, sam oświecił serca nasze, abyśmy zajaśnieli blaskiem poznania jasności Bożej w obliczu Chrystusa Jezusa.
Wszystko bowiem dla was, aby łaska obfitując przez dziękczynienie wielu, tym więcej chwale Bożej służyła. Dlatego nie ustajemy w pracy. I chociaż niszczeje w nas człowiek zewnętrzny, jednak ten, który wewnątrz jest, odnawia się z dniem każdym. Dzisiejsze bowiem utrapienie nasze, lekkie i przemijające, chwałę wiekuista wagi niezmiernej sprawuje w nas.  Jesteśmy bowiem zapatrzeni nie w to, co widzialne, lecz w to, co niewidzialne: to bowiem, co widzimy, doczesne jest, a czego nie widzimy – wieczne.

[Graduale]
!Ps 72:21; 68:10
Rozpaliło się serce moje, a sumienie moje się wzruszyło: gorliwość o dom Twój pożera mnie.
!Iz 49:2
Usta moje uczynił ostrym mieczem, ukrył mię pod osłoną swej ręki i czynił mnie jakby strzałą wyborną. Alleluja, alleluja
!Ps 70:7
Jak gdyby dziwem wielu się wydałem; Ty bowiem byłeś pomocą mą dzielną. Alleluja.

[Evangelium]
@Sancti/04-25:Evangelium

[Offertorium]
!Kol 1:25
Stałem się sługą Chrystusa w zleconym mi włodarstwie, abym wypełniał słowo Pańskie.

[Secreta]
!x! Dzięki misjonarzom wychowanym w Kolegium Rozkrzewiania Wiary, założonym przez św. Jana, Msza święta jest odprawiana we wszystkich częściach świata.
Przyjmij, Panie, czystą ofiarę zbawczej Hostii i spraw, aby za wstawiennictwem świętego Jana, Twego Wyznawcy, składano Ci ją nieustannie wśród wszystkich narodów.
$Per Dominum

[Communio]
!Flp 3:7
Co było mi zyskiem, ze względu na Chrystusa poczytałem za szkodę.

[Postcommunio]
Pokrzepieni świętymi tajemnicami drogocennego Ciała i Krwi Twojej, prosimy Cię, Panie, abyśmy starali się naśladować przykład Twego Wyznawcy św. Jana, wyznając to, w co on wierzył i pełniąc to, czego nauczał:
$Qui vivis

[Commemoratio Oratio]
!Ss. Dionysii Ep., Rustici et Eleutherii, Mm
Boże, który świętego Dionizego, Twego Męczennika i Biskupa, w dniu dzisiejszym uzbroiłeś cnotą stałości wśród cierpień i raczyłeś z nim złączyć Rustyka i Eleuteriusza dla głoszenia Twej chwały poganom, daj nam, prosimy Cię, za ich przykładem gardzić dobrami świata i nie lękać się żadnych jego przeciwności.
$Per Dominum


[Commemoratio Secreta]
!Ss. Dionysii Ep., Rustici et Eleutherii, Mm
Prosimy Cię, Panie, przyjmij łaskawie dary, które Ci składa Twój lud ku czci Twoich Świętych i uświęć nas za ich wstawiennictwem.
$Per Dominum


[Commemoratio Postcommunio]
!Ss. Dionysii Ep., Rustici et Eleutherii, Mm
Przyjąwszy Sakrament, prosimy Cię, Panie, aby za wstawiennictwem świętych Twoich Męczenników Dionizego, Rustyka i Eleuteriusza wzrastała w nas łaska wiecznego odkupienia.
$Per Dominum
