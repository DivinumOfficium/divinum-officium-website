[Rank]
S. Agnetis Virginis et Martyris;;Duplex;;3.1;;vide C6

[Rule]
vide C6;
Gloria

[Comment]
# 21 I – Św. Agnieszki, Dziewicy i Męczennicy
! 3 klasy
! Szaty czerwone
Św. Agnieszka w dziecięcym prawie wieku oddała się całkowicie Chrystusowi i wyrzekła się miłości ziemskiej. Mając dwanaście lat poniosła męczeństwo za wiarę pod koniec III wieku. Św. Ambroży i św. Damazy wysławiali ją jako wzór dziewic chrześcijańskich. Na jej grobie wzniesiono bazylikę. Co roku w dniu jej święta błogosławi się w tej bazylice dwa baranki, z których wełny sporządza się paliusze stanowiące liturgiczną odznakę metropolitów. Imię św. Agnieszki wspomina się w kanonie Mszy świętej.

[Introitus]
!Ps 118:95-96
v. Czekali na mnie grzesznicy, aby mię zgubić, a ja pojęłam Twoje nakazy: widziałam, że ma granice wszelka doskonałość, polecenie Twe sięga najdalej.
!Ps 118:1
Błogosławieni, których droga jest niepokalana: którzy postępują zgodnie z prawem Pana.
&Gloria
v. Czekali na mnie grzesznicy, aby mię zgubić, a ja pojęłam Twoje nakazy: widziałam, że ma granice wszelka doskonałość, polecenie Twe sięga najdalej.

[Oratio]
Wszechmogący, wieczny Boże, który wybierasz co słabe u świata, aby zawstydzić wszystko, co uchodzi za mocne: spraw łaskawie, abyśmy obchodząc uroczystość św. Agnieszki, Dziewicy i Męczennicy Twojej, doznali jej wstawiennictwa u Ciebie.
$Per Dominum

[Lectio]
@Commune/C6:Lectio

[Graduale]
!Ps 44:3
Wdzięk rozlał się na twoich wargach, przeto Bóg pobłogosławi cię na wieki.
!Ps 44:5
W obronie wiary i sprawiedliwości niech cudów dokona twoja prawica. Alleluja, alleluja.
!Mt 25:4; 25:6
Pięć panien mądrych wzięło oliwy w naczynia swoje wraz z lampami. A o północy rozległo się wołanie: Oto Oblubieniec nadchodzi, wyjdźcie na spotkanie Chrystusa Pana! Alleluja.

[Tractus]
Przyjdź, Oblubienico Chrystusowa, przyjmij wieniec, który Pan przygotował ci na wieki, bo z miłości ku Niemu krew swoją przelałaś.
!Ps 44:8
Miłujesz sprawiedliwość, a nienawidzisz nieprawości, dlatego Bóg, twój Bóg, namaścił Cię olejkiem wesela obficiej niż twe towarzyszki.
!P2 44:5
W chwale i piękności swojej wystąp, walcz zwycięsko i króluj.

[Evangelium]
@Commune/C6b:Evangelium

[Offertorium]
!Ps 44:15; 44:16
Za nią prowadzą do Króla dziewice, jej druhny wiodą z radością i weselem do pałacu Króla i Pana.

[Secreta]
Panie, wejrzyj łaskawie na ofiary, które Ci składamy, i za wstawiennictwem św. Agnieszki, Dziewicy i Męczennicy Twojej, wyzwól nas z więzów naszych grzechów.
$Per Dominum

[Communio]
!Mt 25:4; 25:6
Pięć panien mądrych wzięło oliwy w naczynia swoje wraz z lampami. A o północy rozległo się wołanie: Oto oblubieniec nadchodzi, wyjdźcie na spotkanie Chrystusa Pana!

[Postcommunio]
Pokrzepieni niebieskim pokarmem i napojem błagamy Cię pokornie, Boże nasz, niech nas bronią modlitwy tej, w której święto przyjęliśmy te dary.
$Per Dominum
