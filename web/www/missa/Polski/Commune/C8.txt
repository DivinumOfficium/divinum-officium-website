[Name]
Missa Dedicationis Ecclesiae, Terribilis

[Rule]
Gloria
Credo
Prefatio=Communis

[Comment]
# 1 – Msza na Konsekrację Kościoła i Jej Rocznicę – Terribilis
Konsekracja kościoła i jej rocznica są świętem Pańskim, któremu ustępują wszystkie uroczystości Świętych. Rocznicę konsekracji katedry obchodzi się w całej diecezji,  rocznicę konsekracji bazylik papieskich – w całym Kościele. 
W czasie wedrówki Izraelitów do ziemi obiecanej Pan Bóg polecił zbudować przenośny przybytek, który był znakiem Jego obecności wśród narodu wybranego. Później spełniała to zadanie wspaniała świątynia w Jerozolimie. Świątynia Nowego Testamentu stanowi osłonę ołtarza, na którym ofiaruje się Syn Boży, oraz tabernakulum, w którym pod sakramentalnyim postaciami towarzyszy On naszej ziemskiej pielgrzymce. W kościele gromadzi się społeczność chrześcijańska na wspólne modlitwy i tutaj przyjmuje Sakramenty święte. Dlatego kościół nazywamy «domem Bożym i bramą niebios» (antyfona na wejscie).  Budynek kościelny jest symbolem Kościoła świętego, który wspiera się na Piotrze - Opoce i na fundamencie Apostołów, a składa się z żywych kamieni (alleluja, wielkanocne, pokomunia).

[Introitus]
!Rdz 28:17
v. Bojaźnią przejmuje to miejsce: tu jest dom Boży i brama niebios, i zwać się będzie mieszkaniem Boga.
!Ps 83:2-3
Jak miłe są przybytki Twoje, Panie Zastępów; dusza moja wzdycha i tęskni do świątyni Pana.
&Gloria
v. Bojaźnią przejmuje to miejsce: tu jest dom Boży i brama niebios, i zwać się będzie mieszkaniem Boga.

[Oratio]
Boże, Ty co roku odnawiasz dzień konsekracji tej świątyni Twojej, a nam dozwalasz w zdrowiu brać udział w świętych misteriach, wysłuchaj próśb Swego ludu i spraw, niech każdy, kto wejdzie do tej świątyni, by się modlić o dobrodziejstwa, raduje się z wysłuchania wszystkich próśb.
$Per Dominum

[Lectio]
Czytanie z Księgi Apokalipsy świętego Jana Apostoła.
!Ap 21:2-5
!x! Kościół materialny jest obrazem «Jeruzalem niebieskiego», wiekuistego zjednoczenia ludzi z Bogiem.
W one dni: Ujrzałem święte miasto, Jeruzalem nowe, zstępujące z nieba od Boga, gotowe jak oblubienica strojna dla męża swego. I usłyszałem z tronu głos donośny, mówiący: «Oto przybytek Boga z ludźmi i zamieszka z nimi. Oni będą ludem Jego, a sam Bóg z nimi będzie ich Bogiem. I otrze Bóg wszelką łzę z oczu ich, a śmierci już nie będzie ani smutku, ani wołania, ani bólu już nie będzie, bo dawne rzeczy przeminęły. I rzekł Ten, który siedział na tronie: «Oto wszystko nowym czynię».

[Graduale]
Bóg uczynił z tego miejsca bez skazy bezcenny znak swojej obecności.
V. Boże, którego otacza chór aniołów, wysłuchaj prośby sług Twoich. Alleluja, alleluja.
!Ps 137:2
Upadnę na twarz w Twoim świętym przybytku i będę sławił Twe imię. Alleluja.

[Evangelium]
Ciąg dalszy ++ Ewangelii świętej według Łukasza.
!Łk 19:1-10
Onego czasu: Jezus przechodził przez Jerycho. I oto mąż imieniem Zacheusz, który był zwierzchnikiem celników i bogaczem, usiłował zobaczyć Jezusa, kim by On był, a nie mógł z powodu rzeszy: był bowiem małego wzrostu. I pobiegł naprzód, wspiął się na drzewo sykomory, aby Go ujrzeć, bo tamtędy miał przechodzić. A gdy Jezus przybył na miejsce i spojrzał wzwyż, ujrzał go i rzekł do niego: «Zacheuszu, zejdź zaraz, dziś bowiem muszę stanąć w domu twoim». I zszedł spiesznie, a przyjął Go z radością. A wszyscy widząc to, szemrali mówiąc, że zatrzymał się u człowieka grzesznego. Zacheusz wszakże stanąwszy, rzekł do Pana: «Panie, oto połowę dóbr moich rozdam ubogim, a jeślim kogo skrzywdził, zwracam w czwórnasób». Rzekł mu Jezus: «Dzisiaj domowi temu stało się zbawienie, gdyż i on jest synem Abrahama. Syn Człowieczy bowiem przyszedł szukać i zbawiać, co było zginęło».

[Offertorium]
!1 Krn 29:17-18
!x! Modlitwa Dawida, który przygotował budowę pierwszej świątyni w Jerozolimie.
Panie Boże, w szczerości mego serca ochotnie ofiarowałem Ci wszystko; widziałem również lud Twój zebrany z wielkim weselem; Boże Izraela, zachowaj jego dobrą wolę, alleluja.

[Secreta]
Prosimy Cię Panie, wysłuchaj nasze modlitwy, a gdy Ci składamy te dary doczesne, spraw, byśmy doszli do wiecznej nagrody.
$Per Dominum

[Communio]
!Mt 21:13
Dom mój będzie nazwany domem modlitwy, mówi Pan. Każdy, kto w nim prosi otrzymuje; a kto szuka, znajduje; a kołaczącemu będzie otworzone.

[Postcommunio]
Boże, Ty z żywych i wybranych kamieni przygotowujesz Swemu majestatowi wiekuisty przybytek; wspomóż lud Twój, który kornie Cię błaga, aby materialne pomnożenie budowli Twego Kościoła przyczyniło się do wzrostu duchowego.
$Per Dominum

