[Name]
Commune Confessoris non pontificis; Justus

[Rule]

[Comment]
# 22 – 2 Msza o Wyznawcy – Iustus ut palma
W życiu Świętych zatriumfowała prawdziwa miłość. Pogarda dla dóbr doczesnych, która wydawała się światu szaleństwem, zapewniła im na ziemi środki do tworzenia dzieł podziwu godnych oraz chwałę niebieską.

[Introitus]
!Ps 91:13-14
v. Sprawiedliwy zakwitnie jak palma, rozrośnie się jak cedr na Libanie, zasadzony w domu Pańskim, w przedsionkach Boga naszego. ((O. W. Alleluja, alleluja.))
!Ps 91:2
Dobrze jest wysławiać Pana i śpiewać imieniu Twemu, o Najwyższy.
&Gloria
v. Sprawiedliwy zakwitnie jak palma, rozrośnie się jak cedr na Libanie, zasadzony w domu Pańskim, w przedsionkach Boga naszego. ((O. W. Alleluja, alleluja.))

[Oratio]
Przychyl się, Panie, ku prośbom naszym, które zanosimy w uroczystość świętego N., Twojego Wyznawcy, a skoro nie ufamy własnej sprawiedliwości, niech nas wspierają zasługi tego, który się Tobie podobał.
$Per Dominum

[Lectio]
Czytanie z Listu świętego Pawła Apostoła do Koryntian.
!1 Kor 4:9-14
Bracia: Widowiskiem staliśmy się dla świata, dla Aniołów i ludzi. My głupi dla Chrystusa, a wy mądrzy w Chrystusie; my słabi, a wy mocni, wy we czci, a my w pogardzie. Aż do tej chwili i łakniemy, i pragniemy, i nadzy jesteśmy, i policzkują nas, i tułamy się, i mozolimy się, pracując swymi rękoma. Złorzeczą nam, a my błogosławimy, prześladują, a my znosimy, potwarzają nas, a my się modlimy. Staliśmy się jako śmiecie świata tego, odrazą dla wszystkich aż do tej chwili. Nie żeby was zawstydzić to piszę, ale jako dzieci moje najdroższe upominam: w Chrystusie Jezusie, Panu naszym.

[Graduale]
!Ps 36:30-31
Usta sprawiedliwego głoszą mądrość i język jego mówi to, co słuszne. 
V. Prawo jego Boga mieszka w jego sercu, a kroki się jego nie chwieją. Alleluja, alleluja.
!Ps 111:1
Błogosławiony mąż, który boi się Pana i wielką radość znajduje w jego nakazach. Alleluja.

[Evangelium]
Ciąg dalszy ++ Ewangelii świętej według Łukasza.
!Łk 12:32-34
Onego czasu: Rzekł Jezus uczniom swoim: «Nie lękaj się, trzódko mała, gdyż spodobało się Ojcu waszemu dać wam Królestwo. Sprzedajcie, co posiadacie i dajcie jałmużnę. Sprawcie sobie trzosy, które nie niszczeją, skarbiec niewyczerpany w niebiesiech, dokąd złodziej się nie zbliży i gdzie mól nie psuje. Albowiem gdzie jest skarb wasz, tam i serce wasze będzie».

[Offertorium]
!Ps 20:2-3
Z potęgi Twej, Panie, weseli, się sprawiedliwy, i z pomocy Twojej bardzo się cieszy: spełniłeś pragnienie jego serca. ((O. W. Alleluja.))

[Secreta]
Prosimy Cię, wszechmogący Boże, spraw, aby nasza ofiara, którą w pokorze składamy Ci ku czci Twoich Świętych, była Tobie miła i oczyściła nasze dusze i ciała.
$Per Dominum

[Communio]
!Mt 19:28-29
Zaprawdę powiadam wam, że wy, którzyście opuścili wszystko i poszliście za mną, stokroć więcej otrzymacie i posiądziecie życie wieczne. ((O. W. Alleluja.))

[Postcommunio]
Prosimy Cię, wszechmogący Boże, aby pokarm niebieski, któryśmy przyjęli, chronił nas od wszelkich przeciwności za wstawiennictwem świętego N., Twojego Wyznawcy.
$Per Dominum


