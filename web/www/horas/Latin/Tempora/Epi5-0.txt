[Rank]
Dominica V Post Epiphaniam;;Semiduplex;;5

[Rule]
9 lectiones
Symbolum Athanasium

[Oratio]
Familiam tuam, quæsumus, Domine, continua pietate custodi: ut quæ in sola spe gratiæ cælestis innititur, tua semper protectione muniatur.
$Per Dominum

[Lectio1]
Incipit epistola prima ad Timotheum
!1 Tim 1:1-4
1 Paulus Apostolus Jesu Christi secundum imperium Dei Salvatoris nostri, et Christi Jesu spei nostræ,
2 Timotheo dilecto filio in fide. Gratia, misericordia, et pax a Deo Patre, et Christo Jesu Domino nostro.
3 Sicut rogavi te ut remaneres Ephesi cum irem in Macedoniam, ut denuntiares quibusdam ne aliter docerent,
4 neque intenderent fabulis, et genealogiis interminatis: quæ quæstiones præstant magis quam ædificationem Dei, quæ est in fide.

[Responsory1]
@Tempora/Epi2-0:Responsory1

[Lectio2]
!1 Tim 1:5-11
5 Finis autem præcepti est caritas de corde puro, et conscientia bona, et fide non ficta.
6 A quibus quidam aberrantes, conversi sunt in vaniloquium,
7 volentes esse legis doctores, non intelligentes neque quæ loquuntur, neque de quibus affirmant.
8 Scimus autem quia bona est lex si quis ea legitime utatur:
9 sciens hoc quia lex justo non est posita, sed injustis, et non subditis, impiis, et peccatoribus, sceleratis, et contaminatis, parricidis, et matricidis, homicidis,
10 fornicariis, masculorum concubitoribus, plagiariis, mendacibus, et perjuris, et si quid aliud sanæ doctrinæ adversatur,
11 quæ est secundum Evangelium gloriæ beati Dei, quod creditum est mihi.

[Responsory2]
@Tempora/Epi2-0:Responsory2

[Lectio3]
!1 Tim 1:12-16
12 Gratias ago ei, qui me confortavit, Christo Jesu Domino nostro, quia fidelem me existimavit, ponens in ministerio:
13 qui prius blasphemus fui, et persecutor, et contumeliosus: sed misericordiam Dei consecutus sum, quia ignorans feci in incredulitate.
14 Superabundavit autem gratia Domini nostri cum fide, et dilectione, quæ est in Christo Jesu.
15 Fidelis sermo, et omni acceptione dignus: quod Christus Jesus venit in hunc mundum peccatores salvos facere, quorum primus ego sum.
16 Sed ideo misericordiam consecutus sum: ut in me primo ostenderet Christus Jesus omnem patientiam ad informationem eorum, qui credituri sunt illi, in vitam æternam.

[Responsory3]
@Tempora/Epi2-0:Responsory3

[Lectio4]
Sermo sancti Augustini Episcopi.
!De Verbis Apostoli, Sermo 8. sub initio.
Humanus sermo, et omni acceptione dignus, quia Christus Jesus venit in hunc mundum peccatores salvos facere. Attende Evangelium: Venit enim Filius hominis quærere, et salvare, quod perierat. Si homo non periisset, Filius hominis non venisset. Ergo perierat homo: venit Deus homo et inventus est homo. Perierat homo per liberam voluntatem: venit Deus homo per gratiam liberatricem.

[Responsory4]
@Tempora/Epi2-0:Responsory4

[Lectio5]
Quæris, quid valeat ad malum liberum arbitrium? Recole hominem peccantem. Quæris, quid valeat ad auxilium Deus, et homo? Attende in eo gratiam liberantem. Nusquam potuit sic ostendi, quantum valeat voluntas hominis usurpata per superbiam, ad utendum sine adjutorio Dei: malum non potuit plus, et manifestius exprimi, quam in homine primo. Ecce perit primus homo, et ubi esset, nisi venisset secundus homo? quia et ille homo, ideo et iste homo; et ideo humanus sermo.

[Responsory5]
@Tempora/Epi2-0:Responsory5

[Lectio6]
Prorsus nusquam sic apparet benignitas gratiæ, et liberalitas omnipotentiæ Dei, quam in homine mediatore Dei et hominum, homine Christo Jesu. Quid enim dicimus, fratres mei? In fide catholica nutritis loquor, vel in pacem catholicam lucratis. Novimus et tenemus, mediatorem Dei et hominum, hominem Christum Jesum, in quantum homo erat, ejus esse naturæ, cujus et nos sumus. Non enim alterius naturæ caro nostra, et caro illius: nec alterius naturæ anima nostra, et anima illius. Hanc suscepit naturam, quam salvandam esse judicavit

[Responsory6]
@Tempora/Epi2-0:Responsory6

[Lectio7]
Lectio sancti Evangelii secundum Matthæum.
!Matt 13:24-30
In illo tempore: Dixit Jesus turbis parabolam hanc: Simile factum est regnum cælorum homini qui seminavit bonum semen in agro suo. Et reliqua.
_
Homilia S. Augustini Episcopi.
!Lib. quæst. Evang. in Matth. cap. 11., tom. 4.
Cum negligentius agerent præpositi Ecclesiæ, aut cum dormitionem mortis acciperent Apostoli, venit diabolus, et superseminavit eos, quos malos filios Dominus interpretatur. Sed quæritur, utrum hæretici sint, an male viventes catholici. Possunt enim dici filii mali etiam hæretici, quia ex eodem Evangelii semine, et Christi nomine procreati, pravis opinionibus ad falsa dogmata convertuntur.

[Responsory7]
@Tempora/Epi2-0:Responsory7

[Lectio8]
Sed quod dicit eos in medio tritici seminatos, quasi videntur illi significari, qui unius communionis sunt. Verumtamen quoniam Dominus agrum ipsum, non Ecclesiam, sed hunc mundum interpretatus est: bene intelliguntur hæretici, quia non societate unius Ecclesiæ, vel unius fidei, sed societate solius nominis christiani in hoc mundo permiscentur bonis. At illi qui in eadem fide mali sunt, palea potius quam zizania reputantur: quia palea etiam fundamentum ipsum habet cum frumento, radicemque communem.

[Responsory8]
@Tempora/Pent01-0:Responsory8

[Lectio9]
In illa plane sagena qua concluduntur et mali et boni pisces, non absurde mali catholici intelliguntur. Aliud est enim mare, quod magis mundum istum significat: aliud sagena, quæ unius fidei, vel unius Ecclesiæ communionem videtur ostendere. Inter hæreticos et malos catholicos hoc interest, quod hæretici falsa credunt: illi autem vera credentes, non vivunt ita ut credunt.
&teDeum

[Versum 2]
V. Dominus regnavit, decorem induit.
R. Induit Dominus fortitudinem, et præcinxit se virtute.

[Ant 2]
Domine, * nonne bonum semen seminasti in agro tuo? unde ergo habet zizania? Et ait illis: Hoc fecit inimicus homo.

[Versum 3]
V. Dirigatur, Domine, oratio mea.
R. Sicut incensum in conspectu tuo.

[Ant 3]
Colligite primum zizania, * et alligate ea in fasciculos ad comburendum: triticum autem congregate in horreum meum, dicit Dominus.
