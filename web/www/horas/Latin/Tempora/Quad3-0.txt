[Rank]
Dominica III in Quadragesima;;I classis Semiduplex;;6

[Rule]
9 lectiones

[Ant 1]
Dixit autem pater * ad servos suos: Cito proferte stolam primam, et induite illum et date anulum in manu eius, et calceamenta in pedibus eius.

[Oratio]
Qu√¶sumus, omnipotens Deus, vota humilium respice: atque ad defensionem nostram dexteram tu√¶ majestatis extende.
$Per Dominum

[Lectio1]
De libro Genesis
!Gen 37:2-10
2 Joseph cum sedecim esset annorum, pascebat gregem cum fratribus suis adhuc puer: et erat cum filiis Bal√¶ et Zelph√¶ uxorum patris sui: accusavitque fratres suos apud patrem crimine pessimo.
3 IsraÎl autem diligebat Joseph super omnes filios suos, eo quod in senectute genuisset eum: fecitque ei tunicam polymitam.
4 Videntes autem fratres ejus quod a patre plus cunctis filiis amaretur, oderant eum, nec poterant ei quidquam pacifice loqui.
5 Accidit quoque ut visum somnium referret fratribus suis: qu√¶ causa majoris odii seminarium fuit.
6 Dixitque ad eos: Audite somnium meum quod vidi:
7 Putabam nos ligare manipulos in agro: et quasi consurgere manipulum meum, et stare, vestrosque manipulos circumstantes adorare manipulum meum.
8 Responderunt fratres ejus: Numquid rex noster eris? aut subjiciemur ditioni tu√¶? H√¶c ergo causa somniorum atque sermonum, invidi√¶ et odii fomitem ministravit.
9 Aliud quoque vidit somnium, quod narrans fratribus, ait: Vidi per somnium, quasi solem, et lunam, et stellas undecim adorare me.
10 Quod cum patri suo, et fratribus retulisset, increpavit eum pater suus, et dixit: Quid sibi vult hoc somnium quod vidisti? num ego et mater tua, et fratres tui adorabimus te super terram?

[Responsory1]
R. Videntes Joseph a longe, loquebantur mutuo fratres, dicentes: Ecce somniator venit:
* Venite occidamus eum, et videamus si prosint illi somnia sua.
V. Cumque vidissent Joseph fratres sui, quod a patre cunctis fratribus plus amaretur, oderant eum nec poterant ei quidquam pacifice loqui, unde et dicebant:
R. Venite occidamus eum, et videamus si prosint illi somnia sua.

[Lectio2]
!Gen 37:11-20
11 Invidebant ei igitur fratres sui: pater vero rem tacitus considerabat.
12 Cumque fratres illius in pascendis gregibus patris morarentur in Sichem,
13 dixit ad eum IsraÎl: Fratres tui pascunt oves in Sichimis: veni, mittam te ad eos. Quo respondente,
14 Pr√¶sto sum, ait ei: Vade, et vide si cuncta prospera sint erga fratres tuos, et pecora: et renuntia mihi quid agatur. Missus de Valle Hebron, venit in Sichem:
15 invenitque eum vir errantem in agro, et interrogavit quid qu√¶reret.
16 At ille respondit: Fratres meos qu√¶ro: indica mihi ubi pascant greges.
17 Dixitque ei vir: Recesserunt de loco isto: audivi autem eos dicentes: Eamus in Dothain. Perrexit ergo Joseph post fratres suos, et invenit eos in Dothain.
18 Qui cum vidissent eum procul, antequam accederet ad eos, cogitaverunt illum occidere:
19 et mutuo loquebantur: Ecce somniator venit:
20 venite, occidamus eum, et mittamus in cisternam veterem: dicemusque: Fera pessima devoravit eum: et tunc apparebit quid illi prosint somnia sua.

[Responsory2]
R. Dixit Iudas fratribus suis: Ecce IsmaÎlit√¶ transeunt, venite, venumdetur et manus nostr√¶ non polluantur.
* Caro enim et frater noster est.
V. Quid enim prodest, si occiderimus fratrem nostrum, et celaverimus sanguinem ipsius, melius est ut venumdetur.
R. Caro enim et frater noster est.

[Lectio3]
!Gen 37:21-28
21 Audiens autem hoc Ruben, nitebatur liberare eum de manibus eorum, et dicebat:
22 Non interficiatis animam ejus, nec effundatis sanguinem: sed projicite eum in cisternam hanc, qu√¶ est in solitudine, manusque vestras servate innoxias: Hoc autem dicebat, volens eripere eum de manibus eorum, et reddere patri suo.
23 Confestim igitur ut pervenit ad fratres suos, nudaverunt eum tunica talari et polymita:
24 miseruntque eum in cisternam veterem, qu√¶ non habebat aquam.
25 Et sedentes ut comederent panem, viderunt IsmaÎlitas viatores venire de Galaad, et camelos eorum portantes aromata, et resinam, et stacten in ∆gyptum.
26 Dixit ergo Judas fratribus suis: Quid nobis prodest si occiderimus fratrem nostrum, et celaverimus sanguinem ipsius?
27 Melius est ut venumdetur IsmaÎlitis, et manus nostr√¶ non polluantur: frater enim et caro nostra est. Acquieverunt fratres sermonibus illius.
28 Et pr√¶tereuntibus Madianitis negotiatoribus, extrahentes eum de cisterna, vendiderunt eum IsmaÎlitis, viginti argenteis: qui duxerunt eum in ∆gyptum.

[Responsory3]
R. Extrahentes Joseph de lacu, vendiderunt IsmaÎlitis viginti argenteis:
* Reversusque Ruben ad puteum, cum non invenisset eum, scidit vestimenta sua cum fletu et dixit: * Puer non comparet, et ego quo ibo?
V. At illi intincta tunica Joseph in sanguine h√¶di, miserunt qui ferret eam ad patrem et diceret: Vide si tunica filii tui sit, an non.
R. Reversusque Ruben ad puteum, cum non invenisset eum, scidit vestimenta sua cum fletu et dixit:
&Gloria
R. Puer non comparet, et ego quo ibo?

[Responsory3](rubrica 1960)
R. Extrahentes Joseph de lacu, vendiderunt IsmaÎlitis viginti argenteis:
* Reversusque Ruben ad puteum, cum non invenisset eum, scidit vestimenta sua cum fletu et dixit: Puer non comparet, et ego quo ibo?
V. At illi intincta tunica Joseph in sanguine h√¶di, miserunt qui ferret eam ad patrem et diceret: Vide si tunica filii tui sit, an non.
R. Reversusque Ruben ad puteum, cum non invenisset eum, scidit vestimenta sua cum fletu et dixit: Puer non comparet, et ego quo ibo?

[Lectio4]
Ex libro sancti Ambrosii Episcopi de sancto Joseph
_
Sanctorum vita ceteris norma vivendi est. Ideoque digestam plenius accepimus seriem Scripturarum; ut dum Abraham, Isaac, et Jacob, ceterosque justos legendo cognoscimus, velut quemdam nobis innocenti√¶ tramitem virtute eorum reseratum imitantibus vestigiis persequamur. De quibus mihi cum frequens tractatus fuerit, hodie sancti Joseph historia occurrit: in quo cum plurima fuerint genera virtutum, pr√¶cipue tamen insigne effulsit castimoni√¶. Justum est igitur, ut cum in Abraham didiceritis impigram fidei devotionem, in Isaac sincer√¶ mentis puritatem, in Jacob singularem animi laborumque patientiam: ex illa generalitate virtutum in ipsas species disciplinarum intendatis animum.

[Responsory4]
R. Videns Jacob vestimenta Joseph, scidit vestimenta sua cum fletu, et dixit:
* Fera pessima devoravit filium meum Joseph.
V. Tulerunt autem fratres ejus tunicam illius, mittentes ad patrem: quam cum cognovisset pater, ait:
R. Fera pessima devoravit filium meum Joseph.

[Lectio5]
Sit igitur nobis propositus sanctus Joseph tamquam speculum castitatis. In ejus enim moribus, in ejus actibus lucet pudicitia, et quidam splendet castimoni√¶ comes, nitor grati√¶. Unde etiam a parentibus plus quam ceteri filii diligebatur. Sed ea res invidi√¶ fuit: quod silentio pr√¶tereundum non fuit: hinc enim argumentum totius histori√¶ processit: simul ut cognoscamus, perfectum virum non moveri ulciscendi doloris invidia, nec malorum rependere vicem. Unde et David ait: Si reddidi retribuentibus mihi mala.

[Responsory5]
R. Joseph dum intraret in terram Aegypti, linguam quam non noverat, audivit: manus ejus in laboribus servierunt:
* Et lingua ejus inter principes loquebatur sapientiam.
V. Humiliaverunt in compedibus pedes ejus: ferrum pertransiit animam ejus, donec veniret verbum ejus.
R. Et lingua ejus inter principes loquebatur sapientiam.

[Lectio6]
Quid autem esset, quod pr√¶ferri Joseph mereretur ceteris si aut l√¶dentes l√¶sisset, aut diligentes dilexisset? Hoc enim plerique faciunt. Sed illud mirabile, si diligas inimicum tuum: quod Salvator docet. Jure ergo mirandus, qui hoc fecit ante Evangelium, ut l√¶sus parceret, appetitus ignosceret, venditus non referret injuriam, sed gratiam pro contumelia solveret: quod post Evangelium omnes didicimus, et servare non possumus. Discamus ergo et Sanctorum invidiam, ut imitemur patientiam: et cognoscamus, illos non natur√¶ pr√¶stantioris fuisse, sed observantioris: nec vitia nescisse, sed emendasse. Quod si invidia etiam Sanctos adussit, quanto magis cavendum est, ne inflammet peccatores?

[Responsory6]
R. Memento mei, dum bene tibi fuerit:
* Ut suggeras Pharaoni, ut educat me de isto carcere: * Quia furtim sublatus sum, et hic innocens in lacum missus sum.
V. Tres enim adhuc dies sunt, post quos recordabitur Pharao ministerii tui, et restituet te in gradum pristinum: tunc memento mei.
R. Ut suggeras Pharaoni, ut educat me de isto carcere:
&Gloria
R. Quia furtim sublatus sum, et hic innocens in lacum missus sum.

[Lectio7]
Lectio sancti Evangelii secundum Lucam
!Luc 11:14-28
In illo tempore: Erat Jesus ejiciens d√¶monium, et illud erat mutum. Et cum ejecisset d√¶monium, locutus est mutus, et admirat√¶ sunt turb√¶. Et reliqua.
_
Homilia sancti Bed√¶ Venerabilis Presbyteri.
!Lib. 4. cap. 48. in cap. 11. Luc√¶.
D√¶moniacus iste apud Matth√¶um non solum mutus, sed et c√¶cus fuisse narratur: curatusque dicitur a Domino, ita ut loqueretur, et videret. Tria ergo signa simul in uno homine perpetrata sunt: c√¶cus videt, mutus loquitur, possessus a d√¶mone liberatur. Quod et tunc quidem carnaliter factum est, sed et quotidie completur in conversione credentium: ut expulso primum d√¶mone, fidei lumen aspiciant; deinde ad laudes Dei tacentia prius ora laxentur. Quidam autem ex eis dixerunt: in Beelzebub principe d√¶moniorum ejicit d√¶monia, Non h√¶c aliqui de turba, sed pharis√¶i calumniabantur et scrib√¶, sicut alii Evangelist√¶ testantur.

[Responsory7]
R. Merito h√¶c patimur, quia peccavimus in fratrem nostrum, videntes angustias anim√¶ ejus, dum deprecaretur nos, et non audivimus:
* Idcirco venit super nos tribulatio.
V. Dixit Ruben fratribus suis: Numquid non dixi vobis: Nolite peccare in puerum; et non audistis me?
R. Idcirco venit super nos tribulatio.

[Lectio8]
Turbis quippe, qu√¶ minus erudit√¶ videbantur, Domini semper facta mirantibus; illi contra, vel negare h√¶c, vel qu√¶ negare nequiverant, sinistra interpretatione pervertere laborabant: quasi non h√¶c divinitatis, sed immundi spiritus opera fuissent. Et alii tentantes, signum de c√¶lo qu√¶rebant ab eo. Vel in morem Eli√¶ ignem de sublimi venire cupiebant; vel in similitudinem Samuelis tempore √¶stivo mugire tonitrua, coruscare fulgura, imbres ruere: quasi non possent et illa calumniari, et dicere, ex occultis et variis aÎris passionibus accidisse. At tu, qui calumniaris ea, qu√¶ oculis vides, manu tenes utilitate sentis; quid feceris de iis, qu√¶ de c√¶lo venerint? Utique respondebis, et magos in Aegypto multa signa fecisse de c√¶lo.

[Responsory8]
R. Dixit Ruben fratribus suis: Numquid non dixi vobis, Nolite peccare in puerum et non audistis me?
* En sanguis ejus exquiritur.
V. Merito h√¶c patimur, quia peccavimus in fratrem nostrum, videntes angustias anim√¶ ejus, dum deprecaretur nos, et non audivimus.
R. En sanguis ejus exquiritur.

[Lectio9]
Ipse autem ut vidit cogitationes eorum, dixit eis: Omne regnum in seipsum divisum desolabitur, et domus supra domum cadet. Non ad dicta, sed ad cogitata respondit: ut vel sic compellerentur credere potenti√¶ ejus, qui cordis videbat occulta. Si autem omne regnum in seipsum divisum desolatur: ergo Patris et Filii et Spiritus Sancti regnum non est divisum; quod sine ulla contradictione, non aliquo impulsu desolandum, sed √¶terna est stabilitate mansurum. Si autem satanas in seipsum divisus est: quomodo stabit regnum ipsius, quia dicitis, in Beelzebub ejicere me d√¶monia? Hoc dicens, ex ipsorum confessione volebat intelligi, quod in eum non credendo, in regno diaboli esse elegissent, quod utique adversum se divisum stare non posset

[Responsory9]
R. Lamentabatur Jacob de duobus filiis suis: Heu me, dolens sum de Joseph perdito, et tristis nimis de Benjamin ducto pro alimoniis:
* Precor c√¶lestem Regem, ut me dolentem nimium faciat eos cernere.
V. Prosternens se Jacob vehementer cum lacrimis pronus in terram, et adorans ait:
R. Precor c√¶lestem Regem, ut me dolentem nimium faciat eos cernere.
&Gloria
R. Precor c√¶lestem Regem, ut me dolentem nimium faciat eos cernere.

[Ant Laudes]
Fac benigne * in bona voluntate tua, ut √¶dificentur, Domine, muri Jerusalem.
Dominus * mihi adjutor est, non timebo, quid faciat mihi homo.
Adh√¶sit anima mea * post te, Deus meus.
Vim virtutis su√¶ * oblitus est ignis: ut pueri tui liberarentur ill√¶si.
Sol et luna * laudate Deum quia exaltatum est nomen eius solius.

[Ant Laudes] (rubrica 1570 aut rubrica 1910)
Fac benigne * in bona voluntate tua, ut √¶dificentur, Domine, muri Jerusalem.
Dominus * mihi adjutor est, non timebo, quid faciat mihi homo.
Deus, misereatur nostri, * et benedicat nobis.
Vim virtutis su√¶ * oblitus est ignis: ut pueri tui liberarentur ill√¶si.
Sol et luna * laudate Deum quia exaltatum est nomen eius solius.

[Capitulum Laudes]
!Eph 5:1-2
v. Fratres: Estote imitatores Dei, sicut filii carissimi et ambulate in dilectione, sicut et Christus dilexit nos, et tradidit semetipsum pro nobis oblationem et hostiam Deo in odorem suavitatis.
$Deo gratias

[Ant 2]
Cum fortis armatus * custodit atrium suum, in pace sunt omnia qu√¶ possidet.

[Ant Prima]
Et cum eiecisset Jesus * d√¶monium, locutus est mutus et admirat√¶ sunt turb√¶.

[Ant Tertia]
Si in digito Dei * ejicio d√¶monia, profecto pervenit in vos regnum Dei.

[Capitulum Tertia]
@:Capitulum Laudes

[Ant Sexta]
Qui non colligit mecum * dispergit, et qui non est mecum, contra me est.

[Capitulum Sexta]
!Eph 5:5
v. Hoc enim scitote intelligentes, quod omnis fornicator, aut immundus, aut avarus quod est idolorum servitus, non habet hereditatem in regno Christi et Dei.
$Deo gratias

[Ant Nona]
Cum immundus spiritus * exierit ab homine, ambulat per loca inaquosa qu√¶rens requiem et non invenit.

[Capitulum Nona]
!Eph 5:8-9
v. Eratis enim aliquando tenebr√¶, nunc autem lux in Domino: ut filii lucis ambulate: fructus enim lucis est in omni bonitate, et iustitia, et veritate.
$Deo gratias

[Capitulum Vespera]
@:Capitulum Laudes

[Ant 3]
Extollens vocem * qu√¶dam mulier de turba, dixit: Beatus venter qui te portavit et ubera qu√¶ suxisti! At Jesus ait illi: Quinimmo beati qui audiunt verbum Dei et custodiunt illud.
