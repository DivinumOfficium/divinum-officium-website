[Rank]
Dominica III Post Epiphaniam;;Semiduplex;;5

[Rule]
9 lectiones
Symbolum Athanasium

[Oratio]
Omnipotens sempiterne Deus, infirmitatem nostram propitius respice: atque ad protegendum nos, dexteram tuæ majestatis extende.
$Per Dominum

[Lectio1]
Incipit epistola beati Pauli Apostoli ad Galatas
!Gal 1:1-5
1 Paulus, Apostolus non ab hominibus, neque per hominem, sed per Jesum Christum, et Deum Patrem, qui suscitavit eum a mortuis:
2 et qui mecum sunt omnes fratres, ecclesiis Galatiæ.
3 Gratia vobis, et pax a Deo Patre, et Domino nostro Jesu Christo,
4 qui dedit semetipsum pro peccatis nostris, ut eriperet nos de præsenti sæculo nequam, secundum voluntatem Dei et Patris nostri,
5 cui est gloria in sæcula sæculorum. Amen.

[Responsory1]
@Tempora/Epi2-0:Responsory1

[Lectio2]
!Gal 1:6-10
6 Miror quod sic tam cito transferimini ab eo qui vos vocavit in gratiam Christi in aliud Evangelium:
7 quod non est aliud, nisi sunt aliqui qui vos conturbant, et volunt convertere Evangelium Christi.
8 Sed licet nos aut angelus de cælo evangelizet vobis præterquam quod evangelizavimus vobis, anathema sit.
9 Sicut prædiximus, et nunc iterum dico: si quis vobis evangelizaverit præter id quod accepistis, anathema sit.
10 Modo enim hominibus suadeo, an Deo? an quæro hominibus placere? si adhuc hominibus placerem, Christi servus non essem.

[Responsory2]
@Tempora/Epi2-0:Responsory2

[Lectio3]
!Gal 1:11-14
11 Notum enim vobis facio, fratres, Evangelium, quod evangelizatum est a me, quia non est secundum hominem:
12 neque enim ego ab homine accepi illud, neque didici, sed per revelationem Jesu Christi.
13 Audistis enim conversationem meam aliquando in Judaismo: quoniam supra modum persequebar Ecclesiam Dei, et expugnabam illam,
14 et proficiebam in Judaismo supra multos coætaneos meos in genere meo, abundantius æmulator existens paternarum mearum traditionum.

[Responsory3]
@Tempora/Epi2-0:Responsory3

[Lectio4]
In expositione S. Augustini episcopi in epistolam ad Galatas
!Prefatio tom 4
Causa, propter quam scribit Apostolus ad Galatas, hæc est: ut intelligant gratiam Dei id secum agere, ut sub lege jam non sint. Cum enim prædicata eis esset Evangelii gratia, non defuerunt quidam ex circumcisione, quamvis Christiani nomine, nondum tamen tenentes ipsum gratiæ beneficium, et adhuc volentes esse sub oneribus legis, quæ Dominus Deus imposuerat non justitiæ servientibus, sed peccato, justam scilicet legem injustis hominibus dando ad demonstranda peccata eorum, non auferenda. Non enim aufert peccata, nisi gratia fidei, quæ per dilectionem operatur.

[Responsory4]
@Tempora/Epi2-0:Responsory4

[Lectio5]
Sub hac ergo gratia jam Galatas constitutos illi volebant constituere sub oneribus legis, asseverantes nihil eis prodesse Evangelium, nisi circumciderentur, et ceteras carnales Judaici ritus observationes subirent. Et ideo Paulum Apostolum suspectum habere coeperant, a quo illis Evangelium prædicatum erat, tamquam non tenentem disciplinam ceterorum Apostolorum, qui Gentes cogebant judaizare.

[Responsory5]
@Tempora/Epi2-0:Responsory5

[Lectio6]
Talis quidem quæstio est et in Epistola ad Romanos: verumtamen videtur aliquid interesse, quod ibi contentionem ipsam dirimit, litemque componit, quæ inter eos, qui ex Judæis, et eos, qui ex Gentibus crediderant, orta erat: cum illi tamquam ex meritis operum legis, sibi redditum Evangelii præmium arbitrarentur, quod præmium incircumcisis tamquam immeritis nolebant dari: illi contra Judæis se præferre gestirent, tamquam interfectoribus Domini. In hac vero epistola ad eos scribit, qui jam commoti erant auctoritate illorum, qui ex Judæis erant, et ad observationes legis cogebant.

[Responsory6]
@Tempora/Epi2-0:Responsory6

[Lectio7]
Lectio sancti Evangelii secundum Matthæum.
!Matt 8:1-13
In illo tempore: Cum descendisset Jesus de monte, secutæ sunt eum turbæ multæ; et ecce leprosus veniens, adorabat eum. Et reliqua.
_
Homilia sancti Hieronymi Presbyteri.
!Lib. 1. Comm. in c. 8. Matth.
De monte Domino descendente, occurrunt turbæ, quia ad altiora ascendere non valuerunt. Et primus ei occurrit leprosus: necdum enim poterat cum lepra tam multiplicem in monte Salvatoris audire sermonem. Et notandum quod hic primus specialiter curatus sit: secundo, puer centurionis: tertio, socrus Petri febriens in Capharnaum: quarto loco, qui oblati sunt ei a dæmonio vexati: quorum spiritus verbo ejiciebat, quando et omnes male habentes curavit.

[Responsory7]
@Tempora/Epi2-0:Responsory7

[Lectio8]
Et ecce leprosus veniens adorabat eum, dicens. Recte post prædicationem atque doctrinam signi offertur occasio, ut per virtutem miraculi præteritus apud audientes sermo firmetur. Domine, si vis, potes me mundare. Qui voluntatem rogat, de virtute non dubitat. Et extendens Jesus manum, tetigit eum, dicens: Volo, mundare. Extendente manum Domino, statim lepra fugit. Simulque considera, quam humilis et sine jactantia responsio. Ille dixerat, Si vis: Dominus respondit, Volo. Ille præmiserat, Potes me mundare: Dominus jungit, et dicit, Mundare. Non ergo, ut plerique Latinorum putant, jungendum est et legendum, Volo mundare: sed separatim, ut primum dicat, Volo: deinde imperet, Mundare.

[Responsory8]
@Tempora/Pent01-0:Responsory8

[Lectio9]
Et ait illi Jesus: Vide, nemini dixeris. Et revera quid erat necesse ut sermone jactaret, quod corpore præferebat? Sed vade, ostende te sacerdoti. Varias ob causas mittit eum ad sacerdotem: primum propter humilitatem, ut sacerdotibus deferre honorem videatur. Erat enim lege præceptum, ut qui mundati fuerant a lepra, offerrent munera sacerdotibus. Deinde ut mundatum videntes leprosum, aut crederent Salvatori aut non crederent: si crederent, salvarentur: si non crederent, inexcusabiles forent. Et simul, ne, quod in eo sæpissime criminabantur, legem videretur infringere.
&teDeum

[Versum 2]
V. Dominus regnavit, decorem induit.
R. Induit Dominus fortitudinem, et præcinxit se virtute.

[Ant 2]
Cum descendisset * Jesus de monte, ecce leprosus veniens adorabat eum, dicens: Domine, si vis, potes me mundare: et extendens manum, tetigit eum, dicens: Volo, mundare.

[Versum 3]
V. Dirigatur, Domine, oratio mea.
R. Sicut incensum in conspectu tuo.

[Ant 3]
Domine, * si vis, potes me mundare: et ait Jesus: Volo, mundare.
