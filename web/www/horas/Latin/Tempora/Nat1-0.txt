[Rank]
Dominica Infra Octavam Nativitatis;;Semiduplex;;5;;ex Sancti/12-25

[Rank] (rubrica 1960 aut rubrica innovata)
Dominica Infra Octavam Nativitatis;;Semiduplex;;5.5;;ex Sancti/12-25

[Rule]
9 lectiones
ex Sancti/12-25
Lectio1 Sancti
Psalmi Dominica

[Ant Vespera]
@Sancti/12-25:Ant Vespera 3

[Capitulum Vespera]
!Gal 4:1-2
v. Fratres: Quanto tempore hæres parvulus est, nihil differt a servo, cum sit dominus omnium: sed sub tutoribus et actoribus est usque ad præfinitum tempus a patre.
$Deo gratias

[Versum 1]
V. Verbum caro factum est, alleluia.
R. Et habitavit in nobis, alleluia.

[Ant 1]
Dum medium silentium * tenerent omnia, et nox in suo cursu medium iter perageret, omnipotens sermo tuus, Domine, a regalibus sedibus venit, alleluia.

[Oratio]
Omnipotens sempiterne Deus, dirige actus nostros in beneplacito tuo: ut in nomine dilecti Filii tui mereamur bonis operibus abundare.
$Qui tecum

[Commemoratio 2] (rubrica Divino aut rubrica Tridentina aut rubrica Monastica)
@Sancti/12-25:Octava

[Commemoratio 3] (rubrica Divino aut rubrica Tridentina aut rubrica Monastica)
@Sancti/12-25:Octava

[Lectio4]
Sermo sancti Leonis Papæ.
!Serm. 9. de Nativ. Dom.
Excedit quidem, dilectissimi, multumque supereminet humani eloquii facultatem divini operis magnitudo: et inde oritur difficultas fandi, unde adest ratio non tacendi. Quia in Christo Jesu Filio Dei non solum ad divinam essentiam, sed etiam ad humanam spectat naturam quod dictum est per prophetam: Generationem ejus quis enarrabit? Utramque enim substantiam in unam convenisse personam, nisi fides credat, sermo non explicat Et ideo numquam materia deficit laudis, quia numquam sufficit copia laudatoris.

[Responsory4]
@Sancti/12-25:Responsory5

[Lectio5]
Gaudeamus igitur, quod ad eloquendum tantæ misericordiæ sacramentum impares sumus: et cum salutis nostræ altitudinem promere non valeamus, sentiamus nobis bonum esse, quod vincimur. Nemo enim ad cognitionem veritatis magis propinquat, quam qui intelligit in rebus divinis, etiam si multum proficiat, semper sibi superesse quod quærat Nam qui se ad id, in quod tendit, pervenisse præsumit, non quæsita reperit, sed in inquisitione deficit.

[Responsory5]
@Sancti/12-25:Responsory6

[Lectio6]
Ne autem infirmitatis nostræ perturbemur angustiis, evangelicæ nos et propheticæ adjuvant voces: quibus ita accendimur, et docemur, ut nos Nativitatem Domini, qua Verbum caro factum est, non tam præteritam recolere, quam præsentem videamur inspicere. Quod enim pastoribus pro gregum suorum custodia vigilantibus nuntiavit Angelus etiam nostrum implevit auditum: et ideo Dominicis ovibus præsumus, quia verba divinitus edita cordis aure servamus: tamquam et in hodierna festivitate dicatur: Evangelizo vobis gaudium magnum, quod erit omni populo, quia natus est vobis hodie Salvator, qui est Christus Dominus, in civitate David.

[Responsory6]
@Sancti/12-25:Responsory7

[Lectio7]
Lectio sancti Evangelii secundum Lucam.
!Luc 2:33-40
In illo tempore: Erat Joseph, et Maria mater Jesu, mirantes super his, quæ dicebantur de illo. Et reliqua.
_
Homilia sancti Ambrosii Episcopi.
!Lib. 2. in cap. 2. Lucæ, prope finem.
Vides uberem in omnes gratiam, Domini generatione diffusam et prophetiam incredulis negatam esse, non justis. Ecce et Simeon prophetat, in ruinam et resurrectionem plurimorum venisse Dominum Jesum Christum, ut justorum, iniquorumque merita discernat; et pro nostrorum qualitate factorum, judex verus et justus aut supplicia decernat, aut præmia.

[Responsory7]
@Sancti/12-25:Responsory8

[Lectio8]
Et tuam ipsius animam pertransibit gladius. Nec littera, nec historia docet, ex hac vita Mariam corporalis necis passione migrasse. Non enim anima, sed corpus materiali gladio transverberatur. Et ideo prudentiam Mariæ haud ignaram mysterii cælestis ostendit. Vivum enim verbum Dei, et validum, et acutius omni gladio acutissimo, penetrans usque ad divisionem animæ et spiritus, artuum quoque et medullarum, cogitationes cordis et secreta scrutatur animorum, quia nuda et aperta sunt omnia Dei Filio, quem conscientiæ secreta non fallunt.

[Responsory8]
R. O Regem cæli, cui talia famulantur obsequia: stabulo ponitur, qui continet mundum:
* Jacet in præsepio, et in cælis regnat.
V. Natus est nobis hodie Salvator, qui est Christus Dominus, in civitate David.
R. Jacet in præsepio, et in cælis regnat.
&Gloria.
R. Jacet in præsepio, et in cælis regnat.

[Lectio9]
Prophetavit itaque Simeon, prophetaverat virgo, prophetaverat copulata conjugio; prophetare debuit etiam vidua, ne qua aut professio deesset, aut sexus. Et ideo Anna et stipendiis viduitatis, et moribus talis inducitur, ut digna plane fuisse credatur, quæ Redemptorem omnium venisse nuntiaret. Cujus merita cum alibi descripserimus, cum viduas hortaremur, hoc loco, quoniam ad alia properamus, non putamus iteranda.
&teDeum

[Capitulum Laudes]
@:Capitulum Vespera

[Versum 2]
@:Versum 1

[Ant 2]
@:Ant 1

[Lectio Prima] (rubrica Divino aut rubrica Tridentina aut rubrica Monastica)
!Gal 4:7
v. Itaque jam non est servus, sed filius: quod si filius, et hæres per Deum.

[Capitulum Tertia]
@:Capitulum Vespera

[Capitulum Sexta]
!Gal 4:4-5
v. At ubi venit plenitudo temporis, misit Deus Filium suum factum ex muliere, factum sub lege, ut eos, qui sub lege erant, redimeret, ut adoptionem filiorum reciperemus.
$Deo gratias

[Capitulum Nona]
!Gal 4:7
v. Itaque jam non est servus, sed filius: quod si filius, et hæres per Deum.
$Deo gratias

[Versum 3]
@:Versum 1

[Ant 3]
Puer Jesus * proficiebat ætate et sapientia coram Deo et hominibus.
