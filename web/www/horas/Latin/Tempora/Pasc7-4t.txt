[Rank]
Feria Quinta infra octavam Pentecostes;;Semiduplex I classis;;6;;ex Pasc7-0

[Rank1960]
Die Quinta infra octavam Pentecostes;;Semiduplex I classis;;6;;ex Pasc7-0

[RankNewcal]
Feria V post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
Feria Te Deum
no93

[Ant Matutinum]
Factus est * repente de cælo sonus advenientis spiritus vehementis, alleluia, alleluia;;47
Confirma hoc Deus, * quod operatus es in nobis: a templo sancto tuo, quod est in Jerusalem, alleluia, alleluia;;67
Emitte Spiritum tuum, * et creabuntur: et renovabis faciem terræ, alleluia, alleluia;;103
V. Spiritus Domini replevit orbem terrarum, alleluia.
R. Et hoc quod continet omnia, scientiam habet vocis, alleluia

[Lectio1]
Lectio sancti Evangelii secundum Lucam.
!Luc 9:1-6
In illo tempore: Convocatis Jesus duodecim Apostolis, dedit illis virtutem et potestatem super omnia dæmonia, et ut languores curarent. Et reliqua.
_
Homilia sancti Ambrosii Episcopi.
!Lib. 6. in cap. 9. Lucæ.
Qualis debeat esse qui evangelizat regnum Dei, præceptis evangelicis designatur: ut sine virga, sine pera, sine calceamento, sine pane, sine pecunia, hoc est, subsidii sæcularis adminicula non requirens, fideque tutus, putet sibi quo minus ea requirat, magis posse suppetere. Quæ possunt, qui volunt, ad eum derivare tractatum, ut spiritalem tantummodo locus iste formare videatur affectum: qui velut indumentum quoddam videatur corporis exuisse, non solum potestate rejecta contemptisque divitiis, sed etiam carnis ipsius illecebris abdicatis. Quibus primo omnium datur pacis atque constantiæ generale mandatum, ut pacem ferant, constantiam servent, hospitalis necessitudinis jura custodiant: alienum a prædicatore regni cælestis astruens cursitare per domos, et inviolabilis hospitii jura mutare.

[Responsory1]
R. Advenit ignis divinus, non comburens, sed illuminans; non consumens, sed lucens: et invenit corda discipulorum receptacula munda:
* Et tribuit eis charismatum dona, alleluia, alleluia.
V. Invenit eos concordes caritate, et collustravit eos inundans gratia Deitatis.
R. Et tribuit eis charismatum dona, alleluia, alleluia.

[Lectio2]
Sed ut hospitii gratia deferenda censetur: ita etiam, si non recipiantur, excutiendum pulverem, et egrediendum de civitate mandatur. Quo non mediocris boni remuneratio docetur hospitii: ut non solum pacem tribuamus hospitibus, verum etiam, si qua eos terrenæ obumbrant delicta levitatis, receptis apostolicæ prædicationis vestigiis auferantur. Nec otiose secundum Matthæum, domus, quam ingrediantur Apostoli, eligenda decernitur: ut mutandi hospitii, necessitudinisque violandæ causa non suppetat. Non tamen eadem cautio receptori mandatur hospitii: ne, dum hospes eligitur, hospitalitas ipsa minuatur.

[Responsory2]
R. Spiritus Sanctus replevit totam domum, ubi erant Apostoli: et apparuerunt illis dispertitæ linguæ, tamquam ignis, seditque supra singulos eorum:
* Et repleti sunt omnes Spiritu Sancto: et coeperunt loqui variis linguis, prout Spiritus Sanctus dabat eloqui illis, alleluia, alleluia, alleluia.
V. Dum ergo essent in unum discipuli congregati propter metum Judæorum, sonus repente de cælo venit super eos.
R. Et repleti sunt omnes Spiritu Sancto: et coeperunt loqui variis linguis, prout Spiritus Sanctus dabat eloqui illis, alleluia, alleluia, alleluia.
&Gloria
R. Et repleti sunt omnes Spiritu Sancto: et coeperunt loqui variis linguis, prout Spiritus Sanctus dabat eloqui illis, alleluia, alleluia, alleluia.

[Lectio3]
Sed hæc, ut secundum litteram de hospitii religione venerabilis est forma præcepti: ita etiam de mysterio sententia cælestis arridet. Etenim cum domus eligitur, dignus hospes inquiritur. Videamus igitur, ne forte Ecclesia præferenda designetur, et Christus. Quæ enim dignior domus apostolicæ prædicationis ingressu, quam sancta Ecclesia? Aut quis præferendus magis omnibus videtur esse, quam Christus, qui pedes suis lavare consuevit hospitibus: et quoscumque sua receperit domo, pollutis non patiatur habitare vestigiis: sed maculosos licet vitæ prioris, in reliquum tamen dignetur mundare processus? Hic est igitur solus, quem nemo debet deserere, nemo mutare. Cui bene dicitur: Domine, ad quem ibimus? verba vitæ æternæ habes, et nos credimus.
&teDeum

[Ant 2]
Convocatis Jesus * duodecim discipulis suis, dedit illis virtutem et potestatem super omnia dæmonia, et ut languores curarent: et misit illos prædicare regnum Dei, et sanare infirmos, alleluia.

[Oratio]
Deus, qui hodierna die corda fidelium Sancti Spiritus illustratione docuisti: da nobis in eodem Spiritu recta sapere, et de ejus semper consolatione gaudere.
$Per Dominum eiusdem

[Ant 3]
Spiritus * qui a Patre procedit, alleluia: ille me clarificabit, alleluia, alleluia.
