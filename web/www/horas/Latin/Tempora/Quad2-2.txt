[Rank]
Feria Tertia infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Matthæum
!Matt 23:1-12
In illo tempore: Locutus est Jesus ad turbas, et ad discipulos suos, dicens: Super cathedram Moysi sederunt scribæ et pharisæi. Omnia ergo quæcumque dixerint vobis, servate, et facite: secundum opera vero eorum nolite facere. Et reliqua.
_
Homilia sancti Hieronymi Presbyteri
!Lib. 4. Comment. in cap. 23. Matthæi.
Quid mansuetius, quid benignius Domino? Tentatur a pharisæis, confringuntur insidiæ eorum, et secundum Psalmistam: Sagittæ parvulorum factæ sunt plagæ eorum: et nihilominus propter sacerdotii et nominis dignitatem hortatur populos, ut subjiciantur eis, non opera, sed doctrinam considerantes. Quod autem ait: Super cathedram Moysi sederunt scribæ et pharisæi; per cathedram, doctrinam legis ostendit. Ergo et illud quod dicitur in Psalmo: In cathedra pestilentiæ non sedit; et: Cathedras vendentium columbas evertit; doctrinam debemus accipere.

[Responsory1]
@Tempora/Quad2-0:Responsory4

[Lectio2]
Alligant enim onera gravia et importabilia, et imponunt in humeros hominum, digito autem suo nolunt ea movere. Hoc generaliter adversus omnes magistros, qui gravia jubent, et minora non faciunt. Notandum autem, quod et humeri, et digitus, et onera, et vincula quibus alligantur onera, spiritualiter intelligenda sunt. Omnia vero opera sua faciunt, ut videantur ab hominibus. Quicumque igitur ita facit quodlibet, ut videatur ab hominibus, scriba et pharisæus est.

[Responsory2]
@Tempora/Quad2-0:Responsory5

[Lectio3]
Dilatant enim phylacteria sua, et magnificant fimbrias. Amant quoque primos recubitus in coenis, et primas cathedras in synagogis, et salutationes in foro, et vocari ab hominibus Rabbi. Væ nobis miseris, ad quos pharisæorum vitia transierunt. Dominus cum dedisset mandata legis per Moysen, ad extremum intulit: Ligabis ea in manu tua, et erunt immota ante oculos tuos. Et est sensus: Præcepta mea sint in manu tua, ut opere compleantur: sint ante oculos tuos, ut die ac nocte mediteris in eis. Hoc pharisæi male interpretantes, scribebant in membranis decalogum Moysi, id est, decem verba legis, complicentes ea et ligantes in fronte, et quasi coronam capiti facientes: ut semper ante oculos moverentur.

[Responsory3]
@Tempora/Quad2-0:Responsory6

[Ant 2]
Unus est * enim magister vester, qui in cælis est: Christus Dominus.

[Oratio 2]
Perfice, quæsumus, Domine, benignus in nobis observantiæ sanctæ subsidium: ut quæ te auctore facienda cognovimus, te operante impleamus.
$Per Dominum

[Ant 3]
Omnes autem * vos fratres estis: et patrem nolite vocare vobis super terram; unus est enim Pater vester, qui in cælis est: nec vocemini magistri, quia magister vester unus est Christus.

[Oratio 3]
Propitiare, Domine, supplicationibus nostris, et animarum nostrarum medere languoribus; ut remissione percepta, in tua semper benedictione lætemur.
$Per Dominum
