[Rank]
Dominica VIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Exaudisti, Domine, * orationem servi tui, ut √¶dificarem templum nomini tuo.

[Oratio]
Largire nobis, qu√¶sumus, Domine, semper spiritum cogitandi qu√¶ recta sunt, propitius et agendi: ut qui sine te esse non possumus, secundum te vivere valeamus.
$Per Dominum

[Lectio1]
De libro tertio Regum.
!1 Kgs 9:1-5
1 Factum est autem cum perfecisset Salomon √¶dificium domus Domini, et √¶dificium regis, et omne quod optaverat et voluerat facere,
2 apparuit ei Dominus secundo, sicut apparuerat ei in Gabaon.
3 Dixitque Dominus ad eum: Exaudivi orationem tuam et deprecationem tuam, quam deprecatus es coram me: sanctificavi domum hanc quam √¶dificasti, ut ponerem nomen meum ibi in sempiternum, et erunt oculi mei et cor meum ibi cunctis diebus.
4 Tu quoque si ambulaveris coram me sicut ambulavit pater tuus, in simplicitate cordis et in √¶quitate, et feceris omnia qu√¶ pr√¶cepi tibi, et legitima mea et judicia mea servaveris,
5 ponam thronum regni tui super IsraÎl in sempiternum, sicut locutus sum David patri tuo, dicens: Non auferetur vir de genere tuo de solio IsraÎl.

[Responsory1]
@Tempora/Pent01-1

[Lectio2]
!1 Kgs 9:6-9
6 Si autem aversione aversi fueritis vos et filii vestri, non sequentes me, nec custodientes mandata mea et c√¶remonias meas quas proposui vobis, sed abieritis et colueritis deos alienos, et adoraveritis eos:
7 auferam IsraÎl de superficie terr√¶ quam dedi eis, et templum quod sanctificavi nomini meo, projiciam a conspectu meo: eritque IsraÎl in proverbium, et in fabulam cunctis populis,
8 et domus h√¶c erit in exemplum: omnis qui transierit per eam, stupebit, et sibilabit, et dicet: Quare fecit Dominus sic terr√¶ huic, et domui huic?
9 Et respondebunt: Quia dereliquerunt Dominum Deum suum, qui eduxit patres eorum de terra ∆gypti, et secuti sunt deos alienos, et adoraverunt eos, et coluerunt eos: idcirco induxit Dominus super eos omne malum hoc.

[Responsory2]
@Tempora/Pent01-1

[Lectio3]
!1 Kgs 9:10-14
10 Expletis autem annis viginti postquam √¶dificaverat Salomon duas domos, id est, domum Domini, et domum regis
11 (Hiram rege Tyri pr√¶bente Salomoni ligna cedrina et abiegna, et aurum juxta omne quod opus habuerat), tunc dedit Salomon Hiram viginti oppida in terra Galil√¶√¶.
12 Et egressus est Hiram de Tyro ut videret oppida qu√¶ dederat ei Salomon, et non placuerunt ei,
13 et ait: H√¶ccine sunt civitates quas dedisti mihi, frater? Et appellavit eas terram Chabul, usque in diem hanc.
14 Misit quoque Hiram ad regem Salomonem centum viginti talenta auri.

[Responsory3]
@Tempora/Pent01-1

[Lectio4]
Ex libro sancti Augustini Episcopi de Civitate Dei.
!Libro 17. cap. 8. sub med.
Facta est quidem nonnulla imago rei futur√¶ etiam in Salomone, in eo quod templum √¶dificavit, et pacem habuit secundum nomen suum (Salomon quippe pacificus est Latine), et in exordio regni sui mirabiliter laudabilis fuit Sed eadem sua persona per umbram futuri pr√¶nuntiabat etiam ipse Christum Dominum nostrum, non exhibebat. Unde qu√¶dam de illo ita scripta sunt, quasi de ipso ista pr√¶dicta sint, dum Scriptura sancta etiam rebus gestis prophetans, quodammodo in eo figuram delineat futurorum.

[Responsory4]
@Tempora/Pent01-2:Responsory1

[Lectio5]
Nam pr√¶ter libros divin√¶ histori√¶, ubi regnasse narratur, Psalmus etiam septuagesimus primus titulo nominis ejus inscriptus est. In quo tam multa dicuntur, qu√¶ omnino ei convenire non possunt; Domino autem Christo aptissima perspicuitate conveniunt: ut evidenter appareat, quod in illo figura qualiscumque adumbrata sit, in isto autem ipsa veritas pr√¶sentata.

[Responsory5]
@Tempora/Pent01-2:Responsory2

[Lectio6]
Notum est enim, quibus terminis regnum conclusum fuerit Salomonis, et tamen in eo Psalmo legitur, ut alia taceam: Dominabitur a mari usque ad mare, et a flumine usque ad terminos orbis terr√¶: quod in Christo videmus impleri, A flumine quippe dominandi sumpsit exordium, ubi baptizatus a Joanne, eodem monstrante, coepit agnosci a discipulis, qui eum non solum magistrum, verum etiam Dominum appellaverunt.

[Responsory6]
@Tempora/Pent01-2:Responsory3

[Lectio7]
Lectio sancti Evangelii secundum Lucam.
!Luc 16:1-9
In illo tempore: Dixit Jesus discipulis suis parabolam hanc: Homo quidam erat dives, qui habebat villicum: et hic diffamatus est apud illum, quasi dissipasset bona ipsius. Et reliqua.
_
Homilia sancti Hieronymi Presbyteri.
!Epistola 151. ad Algasiam, qu√¶st. 6. tom. 3.
Si dispensator iniqui mammon√¶, domini voce laudatur, quod de re iniqua sibi justitiam pr√¶pararit; et passus dispendia dominus laudat dispensatoris prudentiam, quod adversus dominum quidem fraudulenter, sed pro se prudenter egerit: quanto magis Christus, qui nullum damnum sustinere potest, et pronus est ad clementiam, laudabit discipulos suos, si in eos qui credituri sibi sunt, misericordes fuerint?

[Responsory7]
@Tempora/Pent01-3:Responsory1

[Lectio8]
Denique post parabolam intulit: Et ego vobis dico: Facite vobis amicos de iniquo mammona. Mammona autem non Hebr√¶orum, sed Syrorum lingua diviti√¶ nuncupantur, quod de iniquitate collect√¶ sint. Si ergo iniquitas bene dispensata vertitur in justitiam: quanto magis sermo divinus, in quo nulla est iniquitas, qui et Apostolis creditus est, si bene fuerit dispensatus, dispensatores suos levabit in c√¶lum?

[Responsory8]
@Tempora/Pent01-0:Responsory8

[Lectio9]
Quam ob rem sequitur: Qui fidelis est in minimo, hoc est, in carnalibus; et in multis fidelis erit, hoc est, in spiritualibus. Qui autem in parvo iniquus est, ut non det fratribus ad utendum, quod a Deo pro omnibus est creatum; iste et in spirituali pecunia dividenda iniquus erit, ut non pro necessitate, sed pro personis doctrinam Domini dividat. Si autem, inquit, carnales divitias, qu√¶ labuntur, non bene dispensatis; veras √¶ternasque divitias doctrin√¶ Dei quis credet vobis?
&teDeum

[Ant 2]
Ait dominus villico: * Quid hoc audio de te? redde rationem villicationis tu√¶, alleluia.

[Ant 3]
Quid faciam, * quia dominus meus aufert a me villicationem? Fodere non valeo, mendicare erubesco: Scio quid faciam, ut cum amotus fuero a villicatione, recipiant me in domos suas.
