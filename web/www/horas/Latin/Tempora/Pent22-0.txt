[Rank]
Dominica XXII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Deus, refugium nostrum, et virtus: adesto piis Ecclesiæ tuæ precibus, auctor ipse pietatis, et præsta: ut quod fideliter petimus, efficaciter consequamur.
$Per Dominum

[Lectio7]
Lectio sancti Evangelii secundum Matthæum.
!Matt 22:15-21
In illo tempore: Abeuntes pharisæi, consilium inierunt ut caperent Jesum in sermone. Et reliqua.
_
Homilia sancti Hilarii Episcopi.
!In Comment. in Matth. can. 23.
Frequenter pharisæi commoventur, et occasionem insimulandi eum habere ex præteritis non possunt. Cadere enim vitium in gesta ejus et dicta non poterat: sed de malitiæ affectu, in omnem se inquisitionem reperiundæ accusationis extendunt. Namque a sæculi vitiis, atque a superstitionibus humanarum religionum, universos ad spem regni cælestis vocabat. Igitur an violaret sæculi potestatem, de propositæ interrogationis conditione pertentant: an videlicet reddi tributum Cæsari oporteret.

[Lectio8]
Qui interna cognitionum secreta cognoscens (Deus enim nihil eorum quæ intra hominem sunt absconsa, non speculatur) afferri sibi denarium jussit, et quæsivit cujus et inscriptio esset et forma. Pharisæi responderunt: Cæsaris eam esse. Quibus ait: Cæsari redhibenda esse, quæ Cæsaris sunt: Deo autem reddenda esse, quæ Dei sunt. O plenam miraculi responsionem, et perfectam dicti cælestis absolutionem! Ita omnia inter contemptum sæculi, et contumeliam lædendi Cæsaris temperavit, ut curis omnibus et officiis humanis devotas Deo mentes absolveret, cum Cæsari quæ ejus essent, reddenda decernit.

[Lectio9]
Si enim nihil ejus penes nos resederit, conditione reddendi ei quæ sua sunt, non tenebimur. Porro autem si rebus illius incubamus, si jure potestatis ejus utimur, et nos tamquam mercenarios alieni patrimonii procurationi subjicimus: extra querelam injuriæ est, Cæsari redhiberi quod Cæsaris est; Deo autem quæ ejus sunt propria, reddere nos oportere, corpus, animam, voluntatem. Ab eo enim hæc profecta atque aucta retinemus: proinde condignum est, ut ei se totum reddant, cui debere se recolunt et originem et profectum.
&teDeum

[Ant 2]
Magister, * scimus quia verax es, et viam Dei in veritate doces, alleluia.

[Ant 3]
Reddite ergo * quæ sunt Cæsaris, Cæsari: et quæ sunt Dei, Deo, alleluia.
