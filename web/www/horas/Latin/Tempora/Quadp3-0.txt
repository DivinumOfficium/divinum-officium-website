[Rank]
Dominica in Quinquagesima;;Semiduplex;;5.6

[Rank1960]
Dominica in Quinquagesima;;Semiduplex;;5

[Rule]
9 lectiones
Invit2

[Capitulum Vespera]
!1 Cor 13:1
v. Fratres: Si linguis hominum loquar, et Angelorum, caritatem autem non habeam, factus sum velut æs sonans, aut cymbalum tinniens.
$Deo gratias

[Ant 1]
Pater fidei nostræ * Abraham summus, obtulit holocaustum super altare pro filio.

[Versum 1]
V. Vespertina oratio ascendat ad te, Domine.
R. Et descendat super nos misericordia tua.

[Oratio]
Preces nostras, quæsumus, Domine, clementer exaudi: atque a peccatorum vinculis absolutos, ab omni nos adversitate custodi.
$Per Dominum

[Invit]
Præoccupemus faciem Domini: * Et in psalmis jubilemus ei.

[Lectio1]
De libro Genesis
!Gen 12:1-6
1 Dixit autem Dominus ad Abram: Egredere de terra tua, et de cognatione tua, et de domo patris tui, et veni in terram quam monstrabo tibi.
2 Faciamque te in gentem magnam, et benedicam tibi, et magnificabo nomen tuum, erisque benedictus.
3 Benedicam benedicentibus tibi, et maledicam maledicentibus tibi, atque in te benedicentur universæ cognationes terræ.
4 Egressus est itaque Abram sicut præceperat ei Dominus, et ivit cum eo Lot: septuaginta quinque annorum erat Abram cum egrederetur de Haran.
5 Tulitque Sarai uxorem suam, et Lot filium fratris sui, universamque substantiam quam possederant, et animas quas fecerant in Haran: et egressi sunt ut irent in terram Chanaan. Cumque venissent in eam,
6 pertransivit Abram terram usque ad locum Sichem, usque ad convallem illustrem: Chananæus autem tunc erat in terra.

[Responsory1]
R. Locutus est Dominus ad Abram, dicens: Egredere de terra tua, et de cognatione tua, et veni in terram quam monstravero tibi:
* Et faciam te in gentem magnam.
V. Benedicens benedicam tibi, et magnificabo nomen tuum, erisque benedictus.
R. Et faciam te in gentem magnam.

[Lectio2]
!Gen 12:7-13
7 Apparuit autem Dominus Abram, et dixit ei: Semini tuo dabo terram hanc. Qui ædificavit ibi altare Domino, qui apparuerat ei.
8 Et inde transgrediens ad montem, qui erat contra orientem Bethel, tetendit ibi tabernaculum suum, ab occidente habens Bethel, et ab oriente Hai: ædificavit quoque ibi altare Domino, et invocavit nomen ejus.
9 Perrexitque Abram vadens, et ultra progrediens ad meridiem.
10 Facta est autem fames in terra: descenditque Abram in Ægyptum, ut peregrinaretur ibi: prævaluerat enim fames in terra.
11 Cumque prope esset ut ingrederetur Ægyptum, dixit Sarai uxori suæ: Novi quod pulchra sis mulier:
12 et quod cum viderint te Ægyptii, dicturi sunt: Uxor ipsius est: et interficient me, et te reservabunt.
13 Dic ergo, obsecro te, quod soror mea sis: ut bene sit mihi propter te, et vivat anima mea ob gratiam tui.

[Responsory2]
R. Dum staret Abraham ad ilicem Mambre, vidit tres viros ascendentes per viam:
* Tres vidit, et unum adoravit.
V. Ecce Sara uxor tua pariet tibi filium, et vocabis nomen ejus Isaac.
R. Tres vidit, et unum adoravit.

[Lectio3]
!Gen 12:14-19
14 Cum itaque ingressus esset Abram Ægyptum, viderunt Ægyptii mulierem quod esset pulchra nimis.
15 Et nuntiaverunt principes Pharaoni, et laudaverunt eam apud illum: et sublata est mulier in domum Pharaonis.
16 Abram vero bene usi sunt propter illam: fueruntque ei oves et boves et asini, et servi et famulæ, et asinæ et cameli.
17 Flagellavit autem Dominus Pharaonem plagis maximis, et domum ejus, propter Sarai uxorem Abram.
18 Vocavitque Pharao Abram, et dixit ei: Quidnam est hoc quod fecisti mihi? quare non indicasti quod uxor tua esset?
19 quam ob causam dixisti esse sororem tuam, ut tollerem eam mihi in uxorem? Nunc igitur ecce conjux tua, accipe eam, et vade.

[Responsory3]
R. Tentavit Dominus Abraham, et dixit ad eum:
* Tolle filium tuum, quem diligis, Isaac, et offer illum ibi in holocaustum super unum montium, quem dixero tibi.
V. Vocatus quoque a Domino, respondit, Adsum: et ait ei Dominus.
R. Tolle filium tuum, quem diligis, Isaac, et offer illum ibi in holocaustum super unum montium, quem dixero tibi.
&Gloria
R. Tolle filium tuum, quem diligis, Isaac, et offer illum ibi in holocaustum super unum montium, quem dixero tibi.

[Lectio4]
Ex libro sancti Ambrosii episcopi de Abraham Patriarcha
!Liber 1 cap 2
Magnus plane vir Abraham multarum virtutum clarus insignibus, quem votis suis philosophia non potuit æquare. Denique minus est quod illa finxit, quam quod iste gessit: majorque ambitioso eloquentiæ mendacio simplex veritatis fides. Itaque cujusmodi fuerit in eo viro devotio, consideremus. Ea enim virtus ordine prima est, quæ est fundamentum ceterarum: meritoque hanc ab eo primam exegit Deus, dicens: Exi de terra tua, et de cognatione tua, et de domo patris tui. Satis fuerat dixisse de terra tua. Ibi enim erat exire de cognatione, exire de paterna domo.

[Responsory4]
R. Angelus Domini vocavit Abraham, dicens:
* Ne extendas manum tuam super puerum, eo quod timeas Dominum.
V. Cumque extendisset manum ut immolaret filium, ecce Angelus Domini de cælo clamavit, dicens.
R. Ne extendas manum tuam super puerum, eo quod timeas Dominum.

[Lectio5]
Sed ideo addidit singula, ut ejus affectum probaret: ne forte aut imprudenter coepisse videretur, aut fraus aliqua mandatis cælestibus pararetur. Sed sicut coacervanda fuerunt præcepta, ne quid lateret; ita etiam proponenda præmia, ne forte desperaret. Tentatur ut fortis, incitatur ut fidelis, provocatur ut justus: meritoque exivit, quemadmodum locutus est illi Dominus. Et exivit cum eo Lot. Hoc autem, quod pro magno inter septem sapientum dicta celebratur, Sequere Deum; perfecit Abraham, factoque sapientum dicta prævenit, et secutus Deum exivit de terra sua.

[Responsory5]
R. Vocavit Angelus Domini Abraham de cælo, secundo, dicens: Benedicam tibi,
* Et multiplicabo te sicut stellas cæli.
V. Possidebit semen tuum portas inimicorum tuorum, et benedicentur in semine tuo omnes tribus terræ.
R. Et multiplicabo te sicut stellas cæli.

[Lectio6]
Sed quia ante terra ei fuerat alia, hoc est, regio Chaldæorum, de qua exivit Thare pater Abrahæ, et in Charran demigravit: et quia secum eduxit nepotem suum, cui dictum fuerat, Exi de cognatione tua: consideremus, ne forte hoc sit exire de terra sua, de hujus terræ, hoc est, de corporis nostri quadam commoratione egredi, de qua exivit Paulus, qui dixit: Nostra autem conversatio in cælis est.

[Responsory6]
R. Deus domini mei Abraham, dirige viam meam:
* Ut cum salute revertar in domum domini mei.
V. Obsecro, Domine, fac misericordiam cum servo tuo.
R. Ut cum salute revertar in domum domini mei.
&Gloria
R. Ut cum salute revertar in domum domini mei.

[Lectio7]
Lectio sancti Evangelii secundum Lucam.
!Luc 18:31-43
In illo tempore: Assumpsit Jesus duodecim, et ait illis: Ecce ascendimus Jerosolymam, et consummabuntur omnia, quæ scripta sunt per Prophetas de Filio hominis. Et reliqua.
_
Homilia sancti Gregorii Papæ.
!Homilia 2. in Evangelia.
Redemptor noster, prævidens ex passione sua discipulorum animos perturbandos, eis longe ante et eiusdem passionis poenam et resurrectionis suæ gloriam prædixit: ut cum eum morientem, sicut prædictum est, cernerent; etiam resurrecturum non dubitarent. Sed quia carnales adhuc discipuli nullo modo valebant capere verba mysterii, venitur ad miraculum. Ante eorum oculos cæcus lumen recepit: ut qui cælestis mysterii verba non caperent, eos ad fidem cælestia facta solidarent.

[Responsory7]
R. Veni hodie ad fontem aquæ, et oravi Dominum, dicens:
* Domine Deus Abraham, tu prosperum fecisti desiderium meum.
V. Igitur puella, cui dixero, Da mihi aquam de hydria tua, ut bibam: et illa dixerit, Bibe domine, et camelis tuis potum tribuam: ipsa est, quam præparavit Dominus filio domini mei.
R. Domine Deus Abraham, tu prosperum fecisti desiderium meum.

[Lectio8]
Sed miracula Domini et Salvatoris nostri sic accipienda sunt, fratres carissimi, ut et in veritute credantur facta, et tamen per significationem nobis aliquid innuant. Opera quippe ejus et per potentiam aliud ostendunt, et per mysterium aliud loquuntur. Ecce enim, quis juxta historiam cæcus iste fuerit, ignoramus: sed tamen quid per mysterium significet, novimus. Cæcum quippe est genus humanum, quod in parente primo a paradisi gaudiis expulsum, claritatem supernæ lucis ignorans, damnationis suæ tenebras petitur. Sed tamen per Redemptoris sui præsentiam illuminatur: ut internæ lucis gaudia jam per desiderium videat, atque in via vitæ boni operis gressus ponat.

[Responsory8]
R. Factus est sermo Domini ad Abram, dicens:
* Noli timere Abram: ego protector tuus sum, et merces tua magna nimis.
V. Ego enim sum Dominus Deus tuus, qui eduxi te de Ur Chaldæorum.
R. Noli timere Abram: ego protector tuus sum, et merces tua magna nimis.

[Lectio9]
Notandum vero est, quod cum Jesus Jericho appropinquare dicitur, cæcus illuminatur. Jericho quippe luna interpretatur: luna autem in sacro eloquio pro defectu carnis ponitur: quia dum menstruis momentis decrescit, defectum nostræ mortalitatis designat. Dum igitur Conditor noster appropinquat Jericho, cæcus ad lumen redit: quia dum divinitas defectum nostræ carnis suscepit, humanum genus lumen, quod amiserat, recepit. Unde enim Deus humana patitur, inde homo ad divina sublevatur. Qui videlicet cæcus recte et juxta viam sedere, et mendicans esse describitur. Ipsa enim Veritas dicit: Ego sum via.

[Responsory9]
R. Cæcus sedebat secus viam, transeunte Domino, et clamavit ad eum: et ait illi Dominus:
* Quid vis ut faciam tibi? * Domine, ut videam lumen.
V. Stans autem Jesus, jussit illum duci ad se, et cum appropinquasset, interrogavit eum, dicens.
R. Quid vis ut faciam tibi?
&Gloria
R. Domine, ut videam lumen.

[Ant Laudes]
Secundum multitudinem * miserationum tuarum, Domine, dele iniquitatem meam.
Deus meus es tu, * et confitebor tibi: Deus meus es tu, et exaltabo te.
Ad te de luce * vigilo Deus, ut videam virtutem tuam.
Hymnum dicite, * et superexaltate eum in sæcula.
Omnes Angeli * ejus laudate Dominum de cælis.

[Capitulum Laudes]
@:Capitulum Vespera

[Ant 2]
Ecce ascendimus * Jerosolymam, et consummabuntur omnia, quæ scripta sunt de Filio hominis: tradetur enim Gentibus, et illudetur, et conspuetur: et postquam flagellaverint, occident eum, et tertia die resurget.

[Versum 2]
V. Domine, refugium factus es nobis.
R. A generatione et progenie.

[Ant Prima]
Iter faciente * Jesu, dum appropinquaret Jericho, cæcus clamabat ad eum, ut lumen recipere mereretur.

[Ant Tertia]
Transeunte * Domino, clamabat cæcus ad eum: Miserere mei, Fili David.

[Capitulum Tertia]
@:Capitulum Vespera

[Ant Sexta]
Et qui præíbant, * increpábant eum ut táceret: ipse vero multo magis clamábat: Miserére mei, Fili David.

[Capitulum Sexta]
!1 Cor 13:8-9
v. Caritas numquam excidit: sive prophetiæ evacuabuntur, sive linguæ cessabunt, sive scientia destruetur: Ex parte enim cognoscimus, et ex parte prophetamus.
$Deo gratias

[Ant Nona]
Cæcus magis * ac magis clamábat, ut eum Dóminus illumináret.

[Capitulum Nona]
!1 Cor 13:13
v. Nunc autem manent, fides, spes, caritas, tria hæc: major autem horum est caritas.
$Deo gratias

[Ant 3]
Stans autem Jesus * jussit cæcum adduci ad se, et ait illi: Quid vis ut faciam tibi? Domine, ut videam. Et Jesus ait illi: Respice, fides tua te salvum fecit. Et confestim vidit, et sequebatur illum, magnificans Deum.

[Versum 3]
V. Dirigatur, Domine, oratio mea.
R. Sicut incensum in conspectu tuo.
