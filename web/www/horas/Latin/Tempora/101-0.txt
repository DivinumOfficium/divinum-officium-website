[Ant 1]
Adaperiat Dominus * cor vestrum in lege sua, et in pr√¶ceptis suis, et faciat pacem Dominus Deus noster.

[Lectio1]
Incipit liber primus Machab√¶orum
!1 Mac 1:1-7
1 Et factum est, postquam percussit Alexander Philippi Macedo, qui primus regnavit in Gr√¶cia, egressus de terra Cethim, Darium regem Persarum et Medorum:
2 constituit pr√¶lia multa, et obtinuit omnium munitiones, et interfecit reges terr√¶,
3 et pertransiit usque ad fines terr√¶: et accepit spolia multitudinis Gentium, et siluit terra in conspectu ejus.
4 Et congregavit virtutem, et exercitum fortem nimis: et exaltatum est, et elevatum cor ejus:
5 et obtinuit regiones Gentium, et tyrannos: et facti sunt illi in tributum.
6 Et post h√¶c decidit in lectum, et cognovit quia moreretur;
7 et vocavit pueros suos nobiles, qui secum erant nutriti a juventute: et divisit illis regnum suum, cum adhuc viveret.

[Responsory1]
R. Adaperiat Dominus cor vestrum in lege sua, et in pr√¶ceptis suis, et faciat pacem in diebus vestris:
* Concedat vobis salutem, et redimat vos a malis.
V. Exaudiat Dominus orationes vestras, et reconcilietur vobis, nec vos deserat in tempore malo.
R. Concedat vobis salutem, et redimat vos a malis.

[Lectio2]
!1 Mac 1:8-11
8 Et regnavit Alexander annis duodecim, et mortuus est.
9 Et obtinuerunt pueri ejus regnum, unusquisque in loco suo:
10 et imposuerunt omnes sibi diademata post mortem ejus, et filii eorum post eos annis multis. Et multiplicata sunt mala in terra.
11 Et exiit ex eis radix peccatrix, Antiochus illustris, filius Antiochi regis, qui fuerat Rom√¶ obses: et regnavit in anno centesimo trigesimo septimo regni Gr√¶corum.

[Responsory2]
R. Exaudiat Dominus orationes vestras, et reconcilietur vobis, nec vos deserat in tempore malo,
* Dominus Deus noster.
V. Det vobis cor omnibus, ut colatis eum, et faciatis ejus voluntatem.
R. Dominus Deus noster.

[Lectio3]
!1 Mac 1:12-16
12 In diebus illis, exierunt ex IsraÎl filii iniqui, et suaserunt multis, dicentes: Eamus, et disponamus testamentum cum Gentibus, qu√¶ circa nos sunt: quia ex quo recessimus ab eis, invenerunt nos multa mala.
13 Et bonus visus est sermo in oculis eorum.
14 Et destinaverunt aliqui de populo, et abierunt ad regem: et dedit illis potestatem ut facerent justitiam Gentium,
15 et √¶dificaverunt gymnasium in Jerosolymis secundum leges nationum:
16 et fecerunt sibi pr√¶putia, et recesserunt a testamento sancto, et juncti sunt nationibus, et venumdati sunt ut facerent malum.

[Responsory3]
R. Congregati sunt inimici nostri, et gloriantur in virtute sua: contere fortitudinem illorum, Domine, et disperge illos:
* Ut cognoscant, quia non est alius qui pugnet pro nobis, nisi tu Deus noster.
V. Disperge illos in virtute tua, et destrue eos protector noster, Domine.
R. Ut cognoscant, quia non est alius qui pugnet pro nobis, nisi tu Deus noster.
&Gloria
R. Ut cognoscant, quia non est alius qui pugnet pro nobis, nisi tu Deus noster.

[Lectio4]
Ex libro Officiorum sancti Ambrosii Episcopi.
!Lib. 1. Cap. 40.
Fortasse aliquos bellica defixos gloria tenet, ut putent solam esse pr√¶liarem fortitudinem; et ideo me ad ista deflexisse, quia illa nostris deforet. Quam fortis Jesus Nave, ut uno pr√¶lio quinque reges captos sterneret cum populis suis? Deinde cum adversum Gabaonitas urgeret pr√¶lium, et vereretur ne nox impediret victoriam, magnitudine mentis et fidei clamavit: Stet sol: et stetit, donec victoria consummaretur. Gedeon in trecentis viris de ingenti populo et acerbo hoste revexit triumphum. Jonathas adolescens virtutem magnam fecit in pr√¶lio.

[Responsory4]
R. Impetum inimicorum ne timueritis: memores estote, quomodo salvi facti sunt patres nostri:
* Et nunc clamemus in c√¶lum, et miserebitur nostri Deus noster.
V. Mementote mirabilium ejus, qu√¶ fecit Pharaoni, et exercitui ejus in Mari Rubro.
R. Et nunc clamemus in c√¶lum, et miserebitur nostri Deus noster.

[Lectio5]
Quid de Machab√¶is loquar? Sed prius de populo dicam patrum: qui cum essent parati ad repugnandum pro templo Dei, et pro legitimis suis, dolo hostium die lacessiti sabbati, maluerunt vulneribus offerre nuda corpora, quam repugnare, ne violarent sabbatum. Itaque omnes l√¶ti se obtulerunt morti. Sed Machab√¶i considerantes quod hoc exemplo gens omnis posset perire, sabbato etiam, cum ipsi in bellum provocarentur, ulti sunt innocentium necem fratrum suorum. Unde postea stimulatus rex Antiochus, cum bellum accenderet per duces suos Lysiam, Nicanorem, Gorgiam, ita cum Orientalibus suis et Assyriis attritus est copiis, ut quadraginta et octo millia in medio campi a tribus millibus prosternerentur.

[Responsory5]
R. Congregat√¶ sunt Gentes in multitudine, ut dimicent contra nos, et ignoramus quid agere debeamus:
* Domine Deus, ad te sunt oculi nostri, ne pereamus.
V. Tu scis qu√¶ cogitant in nos: quomodo poterimus subsistere ante faciem illorum, nisi tu adjuves nos?
R. Domine Deus, ad te sunt oculi nostri, ne pereamus.

[Lectio6]
Virtutem ducis Jud√¶ Machab√¶i de uno ejus milite considerate. Namque Eleazarus, cum supereminentem ceteris elephantem lorica vestitum regia adverteret, arbitratus quod in eo esset rex, cursu concito in medium legionis se prorupit: et abjecto clypeo, utraque manu interficiebat, donec perveniret ad bestiam, atque intravit sub eam, et subjecto gladio interemit eam. Itaque cadens bestia oppressit Eleazarum, atque ita mortuus est. Quanta igitur virtus animi! primo, ut mortem non timeret: deinde, ut circumfusus legionibus inimicorum, in confertos raperetur hostes, medium penetraret agmen, et contempta morte ferocior, abjecto clypeo, utraque manu vulnerat√¶ molem besti√¶ subiret ac sustineret, post infra ipsam succederet, quo pleniori feriret ictu: cujus ruina inclusus, magis quam oppressus, suo est sepultus triumpho.

[Responsory6]
R. Tua est potentia, tuum regnum, Domine: tu es super omnes gentes:
* Da pacem, Domine, in diebus nostris.
V. Creator omnium Deus, terribilis et fortis, justus et misericors.
R. Da pacem, Domine, in diebus nostris.
&Gloria
R. Da pacem, Domine, in diebus nostris.

[Responsory7]
R. Refulsit sol in clypeos aureos, et resplenduerunt montes ab eis:
* Et fortitudo Gentium dissipata est.
V. Erat enim exercitus magnus valde et fortis et appropiavit Judas, et exercitus ejus in pr√¶lio.
R. Et fortitudo Gentium dissipata est.

[Responsory8]
@Tempora/Pent01-0:Responsory8
