[Rank]
Dominica XIX Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnipotens et misericors Deus, universa nobis adversantia propitiatus exclude: ut mente et corpore pariter expediti, quæ tua sunt, liberis mentibus exsequamur.
$Per Dominum

[Lectio7]
Lectio sancti Evangelii secundum Matthæum.
!Matt 22:1-14
In illo tempore: Loquebatur Jesus principibus sacerdotum et pharisæis in parabolis, dicens: Simile factum est regnum cælorum homini regi, qui fecit nuptias filio suo. Et reliqua.
_
Homilia sancti Gregorii Papæ.
!Homilia 38. in Evangelia, post initium.
Sæpe jam me dixisse memini, quod plerumque in sancto Evangelio regnum cælorum præsens Ecclesia nominatur: congregatio quippe justorum, regnum cælorum dicitur. Quia enim per prophetam Dominus dicit: Cælum mihi sedes est: et Salomon ait: Anima justi sedes sapientiæ: Paulus etiam dicit Christum Dei virtutem, et Dei sapientiam: liquido colligere debemus, quia si Deus sapientia, anima autem justi, sedes sapientiæ, dum cælum dicitur sedes Dei, cælum ergo est anima justi. Hinc per Psalmistam de sanctis prædicatoribus dicitur: Cæli enarrant gloriam Dei.

[Lectio8]
Regnum ergo cælorum est Ecclesia justorum: quia dum eorum corda in terra nil ambiunt, per hoc quod ad superna suspirant, jam in eis Dominus quasi in cælestibus regnat. Dicatur ergo: Simile est regnum cælorum homini regi, qui fecit nuptias filio suo. Jam intelligit caritas vestra, quis est iste Rex Regis filii pater: ille nimirum, cui Psalmista ait: Deus judicium tuum Regi da, et justitiam tuam filio Regis. Qui fecit nuptias filio suo. Tunc enim Deus Pater Deo Filio suo nuptias fecit, quando hunc in utero Virginis humanæ naturæ conjunxit, quando Deum ante sæcula fieri voluit hominem in fine sæculorum.

[Lectio9]
Sed quia ex duabus personis fieri solet ista nuptialis conjunctio; absit hoc ab intellectibus nostris, ut personam Dei et hominis Redemptoris nostri Jesu Christi, ex duabus personis credamus unitam. Ex duabus quippe, atque in duabus hunc naturis exsistere dicimus: sed ex duabus personis compositum credi, ut nefas, vitamus. Apertius ergo atque securius dici potest, quia in hoc Pater Regi Filio nuptias fecit, quo ei per incarnationis mysterium sanctam Ecclesiam sociavit. Uterus autem Genitricis Virginis, hujus sponsi thalamus fuit. Unde et Psalmista dicit: In sole posuit tabernaculum suum, et ipse tamquam sponsus procedens de thalamo suo.
&teDeum

[Ant 2]
Dicite invitatis: * Ecce prandium meum paravi, venite ad nuptias, alleluia.

[Ant 3]
Intravit autem rex, * ut videret discumbentes: et vidit ibi hominem non vestitum veste nuptiali, et ait illi: Amice, quomodo huc intrasti, non habens vestem nuptialem?
