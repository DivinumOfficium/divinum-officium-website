[Rank]
Dominica XII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnipotens et misericors Deus, de cujus munere venit, ut tibi a fidelibus tuis digne et laudabiliter serviatur: tribue, quæsumus, nobis; ut ad promissiones tuas sine offensione curramus.
$Per Dominum

[Lectio7]
Lectio sancti Evangelii secundum Lucam.
!Luc 10:23-37
In illo tempore: Dixit Jesus discipulis suis: Beati oculi, qui vident quæ vos videtis, dico enim vobis, quod multi prophetæ et reges voluerunt videre quæ vos videtis, et non viderunt. Et reliqua.
_
Homilia sancti Bedæ Venerabilis Presbyteri.
!Liber 3. cap. 43. in Lucæ 10.
Non oculi scribarum et pharisæorum, qui corpus tantum Domini videre; sed illi beati oculi, qui ejus possunt cognoscere sacramenta, de quibus dicitur: Et revelasti ea parvulis. Beati oculi parvulorum, quibus et se et Patrem Filius revelare dignatur. Abraham exsultavit ut videret diem Christi: et vidit, et gavisus est. Isaias quoque, et Michæas, et multi alii prophetæ viderunt gloriam Domini: qui et propterea Videntes sunt appellati: sed hi omnes a longe aspicientes et salutantes, per speculum et in ænigmate viderunt.

[Lectio8]
Apostoli autem in præsentiarum habentes Dominum, convescentesque ei, et quæcumque voluissent interrogando discentes, nequaquam per Angelos, aut varias visionum species opus habebant doceri. Quos vero Lucas multos prophetas et reges dicit, Matthæus apertius prophetas et justos appellat. Ipsi sunt enim reges magni: quia tentationum suarum motibus non consentiendo succumbere, sed regendo præesse noverunt.

[Responsory8]
@Tempora/Pent01-0:Responsory8

[Lectio9]
Et ecce quidam legisperitus surrexit, tentans eum, et dicens: Magister, quid faciendo vitam æternam possidebo? Legisperitus, qui de vita æterna Dominum tentans interrogat, occasionem, ut reor, tentandi de ipsis Domini sermonibus sumpsit, ubi ait: Gaudete autem quod nomina vestra scripta sunt in cælis. Sed ipsa sua tentatione declarat, quam vera sit illa Domini confessio, qua Patri loquitur: Quod abscondisti hæc a sapientibus et prudentibus, et revelasti ea parvulis.
&teDeum

[Ant 2]
Magister, * quid faciendo vitam æternam possidebo? At ille dixit ad eum: In lege quid scriptum est? quomodo legis? Diliges Dominum Deum tuum ex toto corde tuo, alleluia.

[Ant 3]
Homo quidam * descendebat ab Jerusalem in Jericho, et incidit in latrones; qui etiam despoliaverunt eum, et plagis impositis abierunt, semivivo relicto.
