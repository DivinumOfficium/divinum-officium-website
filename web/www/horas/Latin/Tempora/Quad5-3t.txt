[Rank]
Feria Quarta infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Joannem.
!Joannes 10:22-38
In illo tempore: Facta sunt encænia in Jerosolymis: et hiems erat. Et ambulabat Jesus in templo, in porticu Salomonis. Et reliqua.
_
Homilia sancti Augustini Episcopi.
!Tractatus 48. in Joannem, circa init.
Encænia festivitas erat dedicationis templi. Græce enim cænon dicitur novum. Quandocumque novum aliquid fuerit dedicatum, encænia vocantur. Jam et usus habet hoc verbum. Si quis nova tunica induatur, encæniare dicitur. Illum enim diem, quo templum dedicatum est, Judæi solemniter celebrabant: ipse dies festus agebatur, cum ea quæ lecta sunt, locutus est Dominus.

[Responsory1]
@Tempora/Quad5-0:Responsory7

[Lectio2]
Hiems erat, et ambulabat Jesus in templo, in porticu Salomonis. Circumdederunt ergo eum Judæi, et dicebant ei: Quousque animam nostram tollis? Si tu es Christus, dic nobis palam. Non veritatem desiderabant, sed calumniam præparabant. Hiems erat, et frigidi erant: ad illum enim divinum ignem accedere pigri erant. Si accedere est credere: qui credit, accedit: qui negat, recedit. Non movetur anima pedibus, sed affectibus.

[Responsory2]
@Tempora/Quad5-0:Responsory8

[Lectio3]
Friguerant diligendi caritate, et ardebant nocendi cupiditate. Longe aberant, et ibi erant: non accedebant credendo, et premebant persequendo. Quærebant audire a Domino, Ego sum Christus: et fortasse de Christo secundum hominem sapiebant. Prædicaverunt enim prophetæ Christum: sed divinitatem Christi et in prophetis et in ipso Evangelio nec hæretici intelligunt: quanto minus Judæi, quamdiu velamen est super cor eorum?

[Responsory3]
@Tempora/Quad5-0:Responsory9

[Ant 2]
Oves meæ * vocem meam audiunt: et ego Dominus agnosco eas.

[Oratio 2]
Sanctificato hoc jejunio, Deus, tuorum corda fidelium miserator illustra: et quibus devotionis præstas affectum, præbe supplicantibus pium benignus auditum.
$Per Dominum

[Ant 3]
Multa bona opera * operatus sum vobis: propter quod opus vultis me occidere?

[Oratio 3]
Adesto supplicationibus nostris omnipotens Deus: et quibus fiduciam sperandæ pietatis indulges, consuetæ misericordiæ tribue benignus effectum.
$Per Dominum.