[Rank]
Ss. Joannis et Pauli Martyrum;;Simplex;;1;;vide C3

[Rule]
vide C3;

[Ant Vespera]
Paulus et Joannes * dixerunt Juliano: Nos unum Deum colimus, qui fecit c√¶lum et terram;;109
Paulus et Joannes * dixerunt Terentiano: Si tuus dominus est Julianus, habeto pacem cum illo: nobis alius non est, nisi Dominus Jesus Christus;;110
Joannes et Paulus * agnoscentes tyrannidem Juliani, facultates suas pauperibus erogare coeperunt;;111
Joannes et Paulus * dixerunt ad Gallicanum: Fac votum Deo c√¶li, et eris victor melius quam fuisti;;112

[Ant 1]
Astiterunt justi * ante Dominum, et ab invicem non sunt separati: calicem Domini~
biberunt, et amici Dei appellati sunt.

[Oratio]
Qu√¶sumus, omnipotens Deus: ut nos geminata l√¶titia hodiern√¶ festivitatis~
excipiat, qu√¶ de beatorum Joannis et Pauli glorificatione procedit; quos eadem~
fides et passio vere fecit esse germanos.
$Per Dominum

[Lectio4]
Joannes et Paulus fratres Romani, cum facultatibus a Constantia Constantini~
filia, cui pie fideliterque servierant, sibi relictis, Christi pauperes alerent, a~
Juliano Apostata in numerum familiarum suorum invitati, libere negaverunt se~
apud eum esse velle, qui a Jesu Christo defecisset. Quibus ille ad deliberandum~
decem dies pr√¶finit, ut nisi ad eam diem ei adh√¶rere, et Jovi sacrificare~
constituerint, sibi moriendum esse certo sciant.

[Lectio5]
Illi intra id tempus reliqua sua bona distribuerunt pauperibus, quo expeditiores~
ad Dominum migrare possent, et plures juvarent, a quibus in √¶terna tabernacula~
reciperentur. Die decima Terentianus pr√¶tori√¶ cohortis pr√¶fectus, ad eos~
missus, cum allata Jovis effigie, ut eam venerarentur, imperatoris mandatum eis~
exponit: ut nisi Jovi cultum adhibeant, moriantur. Qui ut erant orantes,~
responderunt, se pro Christi fide, quem Deum mente et ore venerabantur, non~
dubitanter mortem subituros.

[Lectio6]
At Terentianus veritus, ne si publice interficerentur, populus commoveretur,~
domi ubi tunc erant, abscissis eorum capitibus, sexto Kalendas Julii secreto eos~
sepeliendos curavit: rumoremque sparsit, Joannem et Paulum in exsilium ejectos~
esse. Verum eorum mors a spiritibus immundis, qui multorum corpora vexabant,~
pervulgata est: in quibus Terentiani filius et ipse oppressus a d√¶mone, ad~
sepulcrum Martyrum perductus, liberatus est. Quo miraculo et is in Christum~
credidit, et ejus pater Terentianus, a quo etiam horum beatorum Martyrum vita~
scripta esse dicitur.

[Lectio7]
Lectio sancti Evangelii secundum Lucam.
!Luc 12:1-8
In illo tempore: Dixit Jesus discipulis suis: Attendite a fermento pharis√¶orum,~
quod est hypocrisis. Et reliqua.
_
Homilia venerabilis Bed√¶ Presbyteri.
!Lib. 4. in Lucam, cap. 52.
De hoc fermento Apostolus pr√¶cipit: Itaque epulemur, non in fermento veteri,~
neque in fermento maliti√¶ et nequiti√¶, sed in azymis sinceritatis et~
veritatis. Nam sicut modicum fermentum totam farin√¶, cui injicitur, massam~
corrumpit, universamque mox conspersionem suo sapore commaculat: sic nimirum~
simulatio, cujus semel animum imbuerit, tota virtutum sinceritate et veritate~
fraudabit. Est ergo sensus: Attendite ne √¶mulemini simulatores, quia veniet~
profecto tempus, in quo et vestra virtus omnibus, et eorum reveletur hypocrisis.

[Lectio8]
Verum quod sequitur: Quoniam qu√¶ in tenebris dixistis, in lumine dicentur: non~
solum in futuro, quando cuncta cordium abscondita proferentur ad lucem, sed et~
in pr√¶senti tempore potest congruenter accipi: quoniam qu√¶ inter tenebras~
quondam pressurarum, carcerumque umbras, vel locuti, vel passi sunt Apostoli,~
nunc clarificata per orbem Ecclesia, lectis eorum actibus, publice pr√¶dicantur.~
Ne terreamini ab his qui occidunt corpus. Si persecutores sanctorum, occisis~
corporibus, non habent amplius quid contra illos agant; ergo supervacua furunt~
insania, qui mortua Martyrum membra feris avibusque discerpenda projiciunt, cum~
nequaquam omnipotenti√¶ Dei, quin ea resuscitando vivificet, obsistere possint.

[Lectio9]
Duo autem sunt genera persecutorum: unum palam s√¶vientium, alterum ficte~
fraudulenterque blandientium. Contra utrumque nos munire atque instituere volens~
Salvator, et supra ab hypocrisi pharis√¶orum attendere, et hic a carnificum~
c√¶de pr√¶cipit non timere: quia videlicet post mortem nec horum crudelitas, nec~
illorum valeat simulatio durare. Nonne quinque passeres veneunt dipondio? Si~
minutissima, inquit, animalia, et qu√¶ quolibet per √¶ra feruntur volatilia,~
Deus oblivisci non potest; vos qui ad imaginem facti estis Creatoris, non~
debetis terreri ab his, qui occidunt corpus: quia qui irrationabilia animalia~
gubernat, rationabilia curare non desinit

[Ant Laudes]
Paulus et Joannes * dixerunt Juliano: Nos unum Deum colimus, qui fecit c√¶lum et terram;;92
Paulus et Joannes * dixerunt Terentiano: Si tuus dominus est Julianus, habeto pacem cum illo: nobis alius non est, nisi Dominus Jesus Christus;;99
Joannes et Paulus * agnoscentes tyrannidem Juliani, facultates suas pauperibus erogare coeperunt;;62
Sancti spiritus * et anim√¶ justorum hymnum dicite Deo, alleluia;;210
Joannes et Paulus * dixerunt ad Gallicanum: Fac votum Deo c√¶li, et eris victor melius quam fuisti;;148

[Ant 2]
Isti sunt sancti * qui pro Christi amore minas hominum contempserunt: sancti~
Martyres in regno c√¶lorum exsultant cum Angelis: o quam pretiosa est mors~
sanctorum, qui assidue assistunt ante Dominum: et ab invicem non sunt separati.

[Ant 3]
Isti sunt du√¶ oliv√¶ * et duo candelabra lucentia ante Dominum: habent~
potestatem claudere c√¶lum nubibus, et aperire portas ejus: quia lingu√¶ eorum~
claves c√¶li fact√¶ sunt.

[LectioE]
v. Sequentia Sancti Evangelii secundum Lucam
!Luc 12:1-8
12:1 Multis autem turbis circumstantibus, ita ut se invicem conculcarent, cúpit~
dicere ad discipulos suos: Attendite a fermento pharis√¶orum, quod est~
hypocrisis.
12:2 Nihil autem opertum est, quod non reveletur: neque absconditum, quod non~
sciatur.
12:3 Quoniam qu√¶ in tenebris dixistis, in lumine dicentur: et quod in aurem~
locuti estis in cubiculis, pr√¶dicabitur in tectis.
12:4 Dico autem vobis amicis meis: Ne terreamini ab his qui occidunt corpus, et~
post h√¶c non habent amplius quid faciant.
12:5 Ostendam autem vobis quem timeatis: timete eum qui, postquam occiderit,~
habet potestatem mittere in gehennam: ita dico vobis, hunc timete.
12:6 Nonne quinque passeres veneunt dipondio, et unus ex illis non est in~
oblivione coram Deo?
12:7 sed et capilli capitis vestri omnes numerati sunt. Nolite ergo timere:~
multis passeribus pluris estis vos.
12:8 Dico autem vobis: Omnis quicumque confessus fuerit me coram hominibus, et~
Filius hominis confitebitur illum coram angelis Dei:
$Te decet
