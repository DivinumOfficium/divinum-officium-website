[Rank]
Assumptione Beatæ Mariæ Virginis;;Duplex I classis;;6.5;;ex C11

[Rule]
ex C11;
9 lectiones
Psalmi Dominica
Antiphonas Horas
Doxology=Nat

[Ant Vespera]
Assumpta est * Maria in cælum: gaudent Angeli, laudantes benedicunt Dominum;;109
Maria Virgo * assumpta est ad æthereum thalamum, in quo Rex regum stellato sedet solio;;112
In odorem * unguentorum tuorum currimus: adolescentulæ dilexerunt te nimis;;121
Pulchra es * et decora, filia Jerusalem, terribilis ut castrorum acies ordinata;;126

[Capitulum Vespera]
!Sir 24:11-12
v. In omnibus requiem quæsivi, et in hereditate Domini morabor. Tunc præcepit,~
et dixit mihi Creator omnium: et qui creavit me, requievit in tabernaculo meo.
$Deo gratias
_
R.br. Assumpta est * Maria in cælum: gaudent Angeli.
R. Assumpta est * Maria in cælum: gaudent Angeli.
V. Laudantes benedicunt Dominum.
R. Assumpta est * Maria in cælum: gaudent Angeli.
&Gloria
R. Assumpta est * Maria in cælum: gaudent Angeli.

[Versum 1]
V. Exaltata est sancta Dei Genitrix.
R. Super choros Angelorum ad cælestia regna.

[Ant 1]
Virgo prudentissima * quo progrederis, quasi aurora valde rutilans? Filia Sion~
tota formosa et suavis es, pulchra ut luna, electa ut sol.

[Oratio]
Famulorum tuorum quæsumus Domine, delictis ignosce: ut qui tibi placere de~
actibus nostris non valemus: Genitricis Filii tui Domini nostri intercessione~
salvemur:
$Qui tecum

[Invit]
Venite adoremus Regem regum, Cujus hodie ad æthereum * Virgo mater assumpta est cælum.

[Ant Matutinum]
Exaltata est * sancta Dei Genitrix super choros Angelorum ad cælestia regna;;8
Paradisi portæ * per te nobis apertæ sunt, quæ hodie gloriosa cum Angelis triumphas;;18
Benedicta tu * in mulieribus, et benedictus fructus ventris tui;;23
Specie tua * et pulchritudine tua intende, prospere procede, et regna;;44
Adjuvabit eam * Deus vultu suo: Deus in medio ejus, non commovebitur;;45
Favus distillans * labia tua, Sponsa, mel et lac sub lingua tua: et odor vestimenturom tuorum sicut odoris thuris;;47
V. Exaltata est sancta Dei Genitrix.
R. Super choros Angelorum ad cælestia regna.
Fons hortorum * puteus aquarum viventium, quæ fluunt impetu de Libano;;84
Sicut lætantium * omnium nostrum habitatio est in te, sancta Dei Genitrix;;86
Gaude Maria Virgo, * cunctas hæreses sola interemisti in universo mundo;;95
Dignare me * laudare te, Virgo sacrata: da mihi virtutem contra hostes tuos;;96
Post partum * Virgo inviolata permansisti, Dei Genitrix intercede pro nobis;;97
Descendi * in hortum nucum, ut viderem poma convallium, et inspicerem, si floruisset vinea, et germinassent mala punica, alleluia;;98
V. Assumpta est Maria in cælum: gaudent Angeli.
R. Laudantes benedicunt Dominum.
Hortus conclusus * es Dei Genitrix, fons signatus: surge propera, amica mea, et veni;;249;250;251
V. Maria Virgo assumpta est ad æthereum thalamum.
R. In quo Rex regum stellato sedet solio.

[Lectio1]
Incipiunt Cantica canticorum.
!Cant 1:1-4
1 (Sponsa)Osculetur me osculo oris sui; quia meliora sunt ubera tua vino,
2 fragrantia unguentis optimis. Oleum effusum nomen tuum; ideo adolescentulæ~
dilexerunt te.
3 (Chorus Adolescentularum)Trahe me, post te curremus in odorem unguentorum~
tuorum. Introduxit me rex in cellaria sua; exsultabimus et lætabimur in te,~
memores uberum tuorum super vinum. Recti diligunt te.
4 (Sponsa)Nigra sum, sed formosa, filiæ Jerusalem, sicut tabernacula Cedar,~
sicut pelles Salomonis.

[Responsory1]
R. Vidi speciosam sicut columbam, ascendentem desuper rivos aquarum: cujus~
inæstimabilis odor erat nimis in vestimentis ejus:
* Et sicut dies verni circumdabant eam flores rosarum et lilia convallium.
V. Quæ est ista quæ ascendit per desertum sicut virgula fumi, ex aromatibus~
myrrhæ et thuris?
R. Et sicut dies verni circumdabant eam flores rosarum et lilia convallium.

[Lectio2]
!Cant 1:5-9
5 Nolite me considerare quod fusca sim, quia decoloravit me sol. Filii matris~
meæ pugnaverunt contra me; posuerunt me custodem in vineis: vineam meam non~
custodivi.
6 Indica mihi, quem diligit anima mea, ubi pascas, ubi cubes in meridie, ne~
vagari incipiam post greges sodalium tuorum.
7 (Sponsus)Si ignoras te, o pulcherrima inter mulieres, egredere, et abi post~
vestigia gregum, et pasce hædos tuos juxta tabernacula pastorum.
8 Equitatui meo in curribus Pharaonis assimilavi te, amica mea.
9 Pulchræ sunt genæ tuæ sicut turturis; collum tuum sicut monilia.

[Responsory2]
R. Sicut cedrus exaltata sum in Libano, et sicut cypressus in monte Sion: quasi~
myrrha electa
* Dedi suavitatem odoris.
V. Et sicut cinnamomum et balsamum aromatizans.
R. Dedi suavitatem odoris.

[Lectio3]
!Cant 1:10-16
10 Murenulas aureas faciemus tibi, vermiculatas argento.
11 (Sponsa)Dum esset rex in accubitu suo, nardus mea dedit odorem suum.
12 Fasciculus myrrhæ dilectus meus mihi; inter ubera mea commorabitur.
13 Botrus cypri dilectus meus mihi in vineis Engaddi.
14 (Sponsus)Ecce tu pulchra es, amica mea ! ecce tu pulchra es ! Oculi tui~
columbarum.
15 (Sponsa)Ecce tu pulcher es, dilecte mi, et decorus ! Lectulus noster~
floridus.
16 Tigna domorum nostrarum cedrina, laquearia nostra cypressina.

[Responsory3]
R. Quæ est ista quæ processit sicut sol, et formosa tamquam Jerusalem?
*. Viderunt eam filiæ Sion, et beatam dixerunt, et reginæ laudaverunt eam.
V. Et sicut dies verni circumdabant eam flores rosarum et lilia convallium.
R. Viderunt eam filiæ Sion, et beatam dixerunt, et reginæ laudaverunt eam.
&Gloria
R. Viderunt eam filiæ Sion, et beatam dixerunt, et reginæ laudaverunt eam.

[Lectio4]
Sermo sancti Joannis Damasceni.
!Orat 2. de Dormit. B. M. V. post init.
Hodie sacra et animata arca Dei viventis, quæ suum in utero concepit Creatorem,~
requiescit in templo Domini, quod nullis est exstructum manibus: et David~
exsultat ejus parens, et cum eo choros ducunt Angeli, celebrant Archangeli,~
Virtutes glorificant, Principatus exsultant, Potestates collætantur, gaudent~
Dominationes, Throni festum diem agunt, laudant Cherubim, gloriam ejus~
prædicant Seraphim. Hodie Eden novi Adam paradisum suscipit animatum, in quo~
soluta est condemnatio, in quo plantatum est lignum vitæ, in quo operta fuit~
nostra nuditas.

[Responsory4]
R. Ornatam monilibus filiam Jerusalem Dominus concupivit:
* Et videntes eam filiæ Sion, beatissimam prædicaverunt, dicentes: Unguentum~
effusum nomen tuum.
V. Astitit regina a dextris tuis in vestitu deaurato, circumdata varietate.
R. Et videntes eam filiæ Sion, beatissimam prædicaverunt, dicentes: Unguentum~
effusum nomen tuum.

[Lectio5]
Hodie Virgo immaculata, quæ nullis terrenis inquinata est affectibus, sed~
cælestibus educata cogitationibus, non in terram reversa est; sed, cum esset~
animatum cælum, in cælestibus tabernaculis collocatur. Ex qua enim omnibus~
vera vita manavit, quomodo illa mortem gustaret? Sed cedit legi latæ ab eo quem~
genuit; et ut filia veteris Adam, veterem sententiam subiit: (nam et ejus Filius,~
qui est vita ipsa, eam non recusavit) ut autem Dei viventis Mater, ad illum~
ipsum digne assumitur.

[Responsory5]
R. Beatam me dicent omnes generationes:
* Quia fecit mihi Dominus magna qui potens est, et sanctum nomen ejus.
V. Et misericordia ejus a progenie in progenies timentibus eum.
R. Quia fecit mihi Dominus magna qui potens est, et sanctum nomen ejus.

[Lectio6]
Heva, quæ serpentis suggestioni assensum præbuit, partus dolore, et mortis~
sententia damnatur, et in inferorum collocatur penetralibus. Hanc autem vere~
beatam, quæ Dei verbo aures præstitit, et Spiritus sancti operatione repleta~
est, atque ad Archangeli spiritalem salutationem, sine voluptate et virili~
consortio, Dei Filium concepit, et sine dolore aliquo peperit, ac totam se Deo~
consecravit, quonam modo mors devoraret? quomodo inferi susciperent? quomodo~
corruptio invaderet corpus illud, in quo vita suscepta est? Huic recta, plana,~
et facilis ad cælum parata est via. Si enim, Ubi ego sum, illic et minister~
meus erit, inquit vita et veritas Christus; quomodo non potius mater cum ipso~
erit?

[Responsory6]
R. Beata es Virgo Maria, quæ Dominum portasti Creatorem mundi:
* Genuisti qui te fecit, et in æternum permanes Virgo.
V. Ave Maria, gratia plena: Dominus tecum.
R.* Genuisti qui te fecit, et in æternum permanes Virgo.
&Gloria
R. Genuisti qui te fecit, et in æternum permanes Virgo.

[Lectio7]
Lectio sancti Evangelii secundum Lucam
!Luc 10:38-42
In illo tempore: Intravit Jesus in quoddam castellum: et mulier quædam Martha~
nomine, excepit illum in domum suam. Et reliqua.
_
Homilia sancti Augustini Episcopi.
!Serm. 27. de Verb. Dom. t. 10.
Sanctum Evangelium cum legeretur, audivimus a femina religiosa susceptura esse~
Dominum hospitio, eaque Martha vocabatur. Et cum esset ipsa occupata in cura~
ministrandi, soror ejus Maria sedebat ad pedes Domini, et audiebat verbum ejus.~
Laborabat illa, vacabat ista. Illa erogabat, hæc implebatur. Venim tamen Martha~
laborans multum in illa occupatione et negotio ministrandi, interpellavit~
Dominum: et de sorore sua conquesta est, quod eam laborantem non adjuvaret.

[Responsory7]
R. Diffusa est gratia in labiis tuis:
* Propterea benedixit te Deus in æternum.
V. Myrrha, et gutta, et casia a vestimentis tuis, a domibus eburneis, ex quibus~
delectaverunt te filiæ regum in honore tuo.
R. Propterea benedixit te Deus in æternum.

[Lectio8]
Dominus autem pro Maria respondit Marthæ: et ipse ejus factus est advocatus,~
qui judex fuerat interpellatus. Martha, inquit, circa multa es occupata, quando~
unum est necessarium. Maria meliorem partem elegit, quæ non auferetur ab ea.~
Audivimus enim et interpellationem interpellantis, et sententiam judicis. Quæ~
sententia interpellanti respondit, susceptam defendit. Erat enim Maria intenta~
dulcedini verbi Domini. Intenta erat Martha quomodo pasceret Dominum: intenta~
Maria quomodo pasceretur a Domino. A Martha convivium Domino parabatur, in cujus~
convivio Maria jam jucundabatur.

[Responsory8]
R. Beata es Virgo Maria, Dei Genitrix, quæ credidisti Domino: perfecta sunt in~
te quæ dicta sunt tibi: ecce exaltata es super choros Angelorum:
* Intercede pro nobis ad Dominum Deum nostrum.
V. Ave Maria, gratia plena, Dominus tecum.
R. Intercede pro nobis ad Dominum Deum nostrum.
&Gloria
R. Intercede pro nobis ad Dominum Deum nostrum.

[Lectio9]
Cum ergo Maria suaviter audiret verbum dulcissimum, et corde intentissimo~
pasceretur, interpellato Domino a sorore sua, quomodo putamus eam timuisse, ne~
diceret ei Dominus: Surge, et adjuva sororem tuam? Mira enim suavitate~
tenebatur: quæ profecto major est mentis quam ventris. Excusata est, sedit~
securior. Quomodo autem excusata? Attendamus, inspiciamus, perscrutemur quod~
possumus, ut pascamur et nos.

[Responsory9]
R. Felix namque es, sacra Virgo Maria, et omni laude dignissima:
* Quia ex te ortus est sol justitiæ, Christus Deus noster.
V. Ora pro populo, interveni pro clero, intercede pro devoto femineo sexu:~
sentiant omnes tuum juvamen, quicumque celebrant tuam sanctam festivitatem.
R. Quia ex te ortus est sol justitiæ, Christus Deus noster.
&Gloria
R. Quia ex te ortus est sol justitiæ, Christus Deus noster.

[Ant Laudes]
Assumpta est * Maria in cælum: gaudent Angeli, laudantes benedicunt Dominum.
Maria Virgo * assumpta est ad æthereum thalamum, in quo Rex regum stellato sedet solio.
In odorem * unguentorum tuorum currimus: adolescentulæ dilexerunt te nimis.
Benedicta filia * tu a Domino: quia per te fructum vitæ communicavimus.
Pulchra es * et decora, filia Jerusalem, terribilis ut castrorum acies ordinata.

[Capitulum Laudes]
!Sir 24:11-12
v. In omnibus requiem quæsivi, et in hereditate Domini morabor. Tunc præcepit,~
et dixit mihi Creator omnium: et qui creavit me, requievit in tabernaculo meo.
$Deo gratias
_
R.br. Maria Virgo assumpta est * Ad æthereum thalamum.
R. Maria Virgo assumpta est * Ad æthereum thalamum.
V. In quo Rex regum stellato sedet solio.
R. Ad æthereum thalamum.
&Gloria
R. Maria Virgo assumpta est * Ad æthereum thalamum.

[Versum 2]
V. Exaltata est sancta Dei Genitrix.
R. Super choros Angelorum ad cælestia regna.

[Ant 2]
Quæ est ista, * quæ ascendit sicut aurora consurgens, pulchra ut luna, electa~
ut sol, terribilis ut castrorum acies ordinata?

[Capitulum Tertia]
!Sir 24:11-12
v. In omnibus requiem quæsivi, et in hereditate Domini morabor. Tunc præcepit,~
et dixit mihi Creator omnium: et qui creavit me, requievit in tabernaculo meo.
$Deo gratias

[Responsory Tertia]
V. Exaltata est * Sancta Dei Genitrix.
R. Super choros Angelorum ad cælestia regna.

[Capitulum Sexta]
!Sir 24:15-16
v. Et sic in Sion firmata sum, et in civitate sanctificata similiter requievi,~
et in Jerusalem potestas mea. Et radicavi in populo honorificato, et in parte~
Dei mei hereditas illius, et in plenitudine sanctorum detentio mea.
$Deo gratias

[Responsory Sexta]
V. Assumpta est Maria in cælum, gaudent Angeli.
R. Laudantes benedicunt Dominum.

[Capitulum Nona]
!Sir 24:19-20
v. In plateis sicut cinnamomum et balsamum aromatizans odorem dedi: quasi myrrha~
electa, dedi suavitatem odoris.
$Deo gratias

[Responsory Nona]
V. Maria Virgo assumpta est ad æthereum thalamum.
R. In quo Rex regum stellato sedet solo.

[Ant 3]
Hodie Maria Virgo * cælos ascendit: gaudete, quia cum Christo regnat in~
æternum.

[LectioE]
v. Sequentia Sancti Evangelii secundum Lucam
!Luc 10:38-42
10:38 Factum est autem, dum irent, et ipse intravit in quoddam castellum: et~
mulier quædam, Martha nomine, excepit illum in domum suam,
10:39 et huic erat soror nomine Maria, quæ etiam sedens secus pedes Domini,~
audiebat verbum illius.
10:40 Martha autem satagebat circa frequens ministerium: quæ stetit, et ait:~
Domine, non est tibi curæ quod soror mea reliquit me solam ministrare? dic ergo~
illi ut me adjuvet.
10:41 Et respondens dixit illi Dominus: Martha, Martha, sollicita es, et~
turbaris erga plurima,
10:42 porro unum est necessarium. Maria optimam partem elegit, quæ non~
auferetur ab ea.
$Te decet
