@Commune/C11

[Name]
In Festis Beatæ Mariæ Virginis tempore Paschali

[Ant Matutinum]
Benedicta tu * in mulieribus, et benedictus fructus ventris tui. Alleluia.;;8
Sicut myrrha * electa odorem dedisti suavitatis sancta Dei Genitrix.;;18
Ante torum * hujus Virginis frequentate nobis dulcia cantica dramatis.;;23
V. Specie tua et pulchritudine tua. Alleluia.
R. Intende, prospere procede, et regna. Alleluia.
Specie tua * et pulchritudine tua intende, prospere procede, et regna. Alleluia.;;44
Adjuvabit eam * Deus vultu suo: Deus in medio ejus, non commovebitur.;;45
Sicut lætantium * omnium nostrum habitatio est in te, sancta Dei Genitrix.;;86
V. Adjuvabit eam Deus vultu suo. Alleluia.
R. Deus in medio ejus, non commovebitur. Alleluia.
Gaude Maria Virgo, * cunctas hæreses sola interemisti in universo mundo. Alleluia.;;95
Dignare me * laudare te, Virgo sacrata: da mihi virtutem contra hostes tuos.;;96
Post partum * Virgo inviolata permansisti, Dei Genitrix intercede pro nobis.;;97
V. Elegit eam Deus, et præelegit eam. Alleluia.
R. In tabernaculo suo habitare facit eam. Alleluia.


[Responsory1]
R. Sancta et immaculata virginitas, quibus te laudibus efferam nescio:
* Quia quem cæli capere non poterant, tuo gremio contulisti. Alleluia.
V. Benedicta tu in mulieribus, et benedictus fructus ventris tui.
R. Quia quem cæli capere non poterant, tuo gremio contulisti. Alleluia.

[Responsory2]
R. Congratulamini mihi omnes, qui diligitis Dominum, quia cum essem parvula, placui Altissimo:
* Et de meis visceribus genui Deum et hominem. Alleluia.
V. Beatam me dicent omnes generationes, quia ancillam humilem respexit Deus.
R. Et de meis visceribus genui Deum. Alleluia.

[Responsory3]
R. Beata es Virgo Maria, quæ Dominum portasti, Creatorem mundi:
* Genuisti qui te fecit, et in æternum permanes Virgo. Alleluia.
V. Ave Maria, gratia plena, Dominus tecum.
R. Genuisti qui te fecit, et in æternum permanes Virgo. Alleluia.
&Gloria
R. Genuisti qui te fecit, et in æternum permanes Virgo. Alleluia.

[Responsory4]
R. Sicut cedrus exaltata sum in Libano, et sicut cypressus in monte Sion: quasi myrrha electa,
* Dedi suavitatem odoris. Alleluia.
V. Et sicut cinnamomum et balsamum aromatizans.
R. Dedi suavitatem odoris. Alleluia.

[Responsory5]
R. Quæ est ista quæ processit sicut sol, et formosa tamquam Jerusalem
* Viderunt eam filiæ Sion, et beatam dixerunt, et reginæ laudaverunt eam. Alleluia.
V. Et sicut dies verni circumdabant eam flores rosarum et lilia convallium.
R. Viderunt eam filiæ Sion, et beatam dixerunt, et reginæ laudaverunt eam. Alleluia.

[Responsory6]
R. Ornatam monilibus filiam Jerusalem Dominus concupivit:
* Et videntes eam filiæ Sion, beatissimam prædicaverunt, dicentes: * Unguentum effusum nomen tuum. Alleluia.
V. Astitit regina a dextris tuis in vestitu deaurato, circumdata varietate.
R. Et videntes eam filiæ Sion, beatissimam prædicaverunt, dicentes: Alleluia.
&Gloria
R. Unguentum effusum nomen tuum. Alleluia.

[Responsory7]
R. Felix namque es, sacra Virgo Maria, et omni laude dignissima:
* Quia ex te ortus est sol justitiæ, Christus Deus noster. Alleluia.
V. Ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tuam sanctam festivitatem.
R. Quia ex te ortus est sol justitiæ, Christus Deus noster. Alleluia.

[Responsory8]
R. Beatam me dicent omnes generationes:
* Quia fecit mihi Dominus magna qui potens est, et sanctum nomen ejus. Alleluia.
V. Et misericordia ejus a progenie in progenies timentibus eum.
R. Quia fecit mihi Dominus magna qui potens est, et sanctum nomen ejus. Alleluia.
&Gloria
R. Quia fecit mihi Dominus magna qui potens est, et sanctum nomen ejus. Alleluia.
