Nono Kalendas Septembris
_
Sancti Bartholom√¶i Apostoli, qui Christi Evangelium in India pr√¶dicavit; inde in majorem Armeniam profectus, ibi, cum plurimos ad fidem convertisset, vivus a barbaris decoriatus est, atque, Astyagis Regis jussu, capitis decollatione martyrium complevit. Ipsius sacrum corpus, primo ad Liparam insulam, deinde Beneventum, postremo Romam ad Tiberinam translatum insulam, ibi pia fidelium veneratione honoratur.
Nepete sancti Ptolom√¶i Episcopi, qui fuit discipulus beati Petri Apostoli; atque, ab eo missus in Tusciam ad pr√¶dicandum Evangelium, in eadem civitate gloriosus Christi Martyr occubuit.
Eodem die sancti Eutychii, qui fuit discipulus beati Joannis Evangelist√¶; atque, ob Evangelii pr√¶dicationem in multis regionibus carceres, verbera et ignes perpessus, in pace tandem quievit.
Nepete sancti Romani, ejusdem civitatis Episcopi, qui, cum esset sancti Ptolom√¶i discipulus, fuit etiam in passione socius.
Carthagine sanctorum trecentorum Martyrum, tempore Valeriani et Gallieni. Hi Martyres magnanimi, inter alia supplicia, cum Pr√¶ses fornacem calcariam accendi jussisset, et, in pr√¶sentia ejus, prunas cum thure exhiberi, atque illis dixisset: ´ Eligite e duobus unum, aut thura super his carbonibus offerte Jovi, aut in calcem demergiminiª, fide armati, Christum Dei Filium confitentes, ictu rapidissimo se injecerunt in ignem, et inter calcis vapores in pulverem sunt redacti; ex quo candidatus ille beatorum exercitus appellari Massa candida meruit.
In Isauria sancti Tationis Martyris, qui in persecutione Diocletiani, sub Urbano Pr√¶side, gladio c√¶sus, martyrii coronam accepit.
Item sancti Georgii Limniot√¶ Monachi, qui, cum impium Leonem Imperatorem, quod sacras Imagines frangeret Sanctorumque reliquias combureret, reprehendisset, hanc ob causam, ejus jussu manibus abscissis et capite incenso, Martyr migravit ad Dominum.
Apud Ostia Tiberina sanct√¶ Aure√¶, Virginis et Martyris; qu√¶, saxo ad collum ligato, in mare demersa est. Ipsius autem corpus, ejectum ad littus, beatus Nonnus sepelivit.
Rotomagi sancti Audoeni, Episcopi et Confessoris.
Nivernis, in Gallia, sancti Patricii Abbatis.

