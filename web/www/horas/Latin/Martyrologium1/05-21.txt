Duodecimo Kalendas Junii
_
Sancti Valentis Episcopi, qui, una cum tribus pueris, necatus est. 
Alexandriæ commemoratio sanctorum Martyrum Secundi Presbyteri, et aliorum; quos sacris diebus Pentecostes, sub Constantio Imperatore, Arianus Episcopus Georgius sævissime occidi præcepit. 
In Mauritania Cæsariensi natalis sanctorum Martyrum Diaconorum Timothei, Polii et Eutychii, qui, in eadem regione disseminantes verbum Dei, pariter coronari meruerunt.
Cæsareæ, in Cappadocia, item natalis sanctorum Martyrum Polyeucti, Victorii et Donati.
Cordubæ, in Hispania, sancti Secundini Martyris.
Eodem die sanctorum Martyrum Synesii et Theopompi.
Cæsareæ Philippi natalis sanctorum Martyrum Nicostrati et Antiochi Tribunorum, cum aliis militibus.
Alexandriæ commemoratio sanctorum Episcoporum et Presbyterorum; qui, ab Arianis exsilio relegati, sanctis Confessoribus sociari meruerunt.
Niciæ, apud Varum fluvium, sancti Hospitii Confessoris, abstinentiæ virtute ac prophetiæ spiritu insignis.
