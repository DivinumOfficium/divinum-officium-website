Tertio Idus Januarii
_
Romæ sancti Hygini, Papæ et Martyris; qui, in persecutione Antonini, gloriose martyrium consummavit. 
Item Romæ natalis sancti Melchiadis, Papæ et Martyris; qui multa, in persecutione Maximiani, passus est, atque, reddita Ecclesiæ pace, quievit in Domino. Ipsius autem festivitas quarto Idus Decembris celebratur.
Firmi, in Piceno, sancti Alexandri, Episcopi et Martyris.
Ambiani, in Gallia, sancti Salvii, Episcopi et Martyris.
In Africa beati Salvii Martyris, in cujus natali sanctus Augustinus sermonem habuit ad populum Carthaginensem.
Alexandriæ sanctorum Martyrum Petri, Severi et Leucii.
Brundusii sancti Leucii, Episcopi et Confessoris.
In Judæa sancti Theodosii Coenobiarchæ, in vico Cappadociæ Magariasso nati; qui, multa passus pro fide catholica, in pace tandem quievit in eo monasterio, quod ille super solitarium Hierosolymitanæ dioecesis montem exstruxerat.
In Thebaide sancti Palæmonis Abbatis, qui fuit magister sancti Pachomii.
Suppentoniæ, apud montem Soractem, sancti Anastasii Monachi, et Sociorum; qui, divinitus vocati, feliciter migraverunt ad Dominum.
Papiæ sanctæ Honoratæ Virginis.
