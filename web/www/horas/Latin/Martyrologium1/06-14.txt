Decimo octavo Kalendas Julii
_
Sancti Basilii, cognomento Magni, Confessoris et Ecclesiæ Doctoris, qui Kalendis Januarii obdormivit in Domino, sed hac die potissimum colitur, qua Cæsariensis in Cappadocia Episcopus ordinatus est.
Samariæ, in Palæstina, sancti Elisei Prophetæ, cujus sepulcrum, ubi et Propheta quiescit Abdias, a dæmonibus perhorresci sanctus Hieronymus scribit.
Syracusis, in Sicilia, sancti Marciani Episcopi, qui, a beato Petro Apostolo ordinatus Episcopus, ibidem, post Evangelii prædicationem a Judæis occisus est.
Cordubæ, in Hispania, sanctorum Martyrum Anastasii Presbyteri, Felicis Monachi, et Dignæ Virginis.
Apud Suessiones, in Galliis, sanctorum Martyrum Valerii et Rufini, qui, in persecutione Diocletiani, a Præside Rictiovaro, post multa tormenta, jussi sunt decollari.
Constantinopoli sancti Methodii Episcopi.
Viennæ, in Gallia, sancti Aetherii Episcopi.
Apud Rhutenos, in Gallia, sancti Quinctiani Episcopi.
