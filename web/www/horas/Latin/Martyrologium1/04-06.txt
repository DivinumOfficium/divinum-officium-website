Octavo Idus Aprilis
_
Mediolani passio sancti Petri, ex Ordine Prædicatorum, Martyris, qui ab hæreticis, ob fidem catholicam, interemptus est. Ipsius tamen festivitas recolitur tertio Kalendas Maji.
Velehradii, in Moravia, natalis sancti Methodii, Episcopi et Confessoris, qui, una cum sancto Cyrillo, item Episcopo et fratre suo, cujus natalis sextodecimo Kalendas Martii recensetur, multas Slavicas gentes earumque Reges ad fidem Christi perduxit. Horum autem Sanctorum festum Nonis Julii celebratur.
In Macedonia sanctorum Martyrum Timothei et Diogenis.
In Perside sanctorum centum viginti Martyrum.
Ascalone, in Palæstina, passio sanctorum Platonidis et aliorum duorum Martyrum.
Carthagine sancti Marcellini Martyris, qui, ob catholicæ fidei defensionem, ab hæreticis occisus est.
In Dania sancti Gulielmi Abbatis, vita et miraculis clari.
