Nono Kalendas Martii
_
Scythopoli, in Palæstina, sancti Severiani, Episcopi et Martyris, qui, Eutychianis acerrime se opponens, gladio peremptus est. 
In Sicilia natalis sanctorum Martyrum septuaginta novem, qui sub Diocletiano, per diversa tormenta, confessionis suæ coronam percipere meruerunt.
Adrumeti, in Africa, sanctorum Martyrum Veruli, Secundini, Siricii, Felicis, Servuli, Saturnini, Fortunati et aliorum sexdecim, qui in persecutione Wandalica, ob catholicæ fidei confessionem, martyrio coronati sunt.
Damasci sancti Petri Mavimeni, qui, cum diceret Arabibus quibusdam, ad se ægrotum venientibus: "Omnis qui fidem Christianam catholicam non amplectitur, damnatus est, sicut et Mahumet, pseudopropheta vester," ab illis est necatus.
Metis, in Gallia, sancti Felicis Episcopi.
Brixiæ sancti Paterii Episcopi.
