Quarto Nonas Decembris
_
Apud Forum Cornelii, in Aemilia, natalis sancti Petri, Episcopi Ravennatis, Confessoris et Ecclesiæ Doctoris, cognomento Chrysologi, doctrina et sanctitate celebris. Ipsius tamen festum pridie Nonas hujus mensis recolitur.
Romæ sanctorum Martyrum Eusebii Presbyteri, Marcelli Diaconi, Hippolyti, Maximi, Adriæ, Paulinæ, Neonis, Mariæ, Martanæ et Aureliæ; qui omnes in persecutione Valeriani, sub Secundiano Judice, martyrium compleverunt.
Item Romæ sancti Pontiani Martyris, cum aliis quatuor.
In Africa natalis sanctorum Martyrum Severi, Securi, Januarii et Victorini; qui ibidem martyrio coronati sunt.
Aquilejæ sancti Chromatii, Episcopi et Confessoris.
Veronæ sancti Lupi, Episcopi et Confessoris.
Edessæ, in Syria, sancti Nonni Episcopi, cujus precibus Pelagia poenitens ad Christum conversa est.
Troade, in Phrygia, sancti Silvani Episcopi, miraculis clari.
Brixiæ sancti Evasii Episcopi.
