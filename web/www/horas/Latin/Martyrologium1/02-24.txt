Sexto Kalendas Martii
_
24 aut 25 in anno Bissextili.
In Judæa natalis sancti Matthiæ Apostoli, qui, post Ascensionem Domini ab Apostolis in Judæ proditoris locum sorte electus, pro Evangelii prædicatione martyrium passus est. 
Romæ sanctæ Primitivæ Martyris.
Rotomagi passio sancti Prætextati, Episcopi et Martyris.
Cæsareæ, in Cappadocia, sancti Sergii Martyris, cujus gesta præclara habentur.
In Africa sanctorum Martyrum Montani, Lucii, Juliani, Victorici, Flaviani et Sociorum, qui discipuli fuerunt sancti Cypriani, et, sub Valeriano Imperatore, martyrium consummarunt.
Treviris sancti Modesti, Episcopi et Confessoris.
Apud Stylum, in Calabria, sancti Joannis, cognomento Theristi, monasticæ vitæ laude et sanctitate insignis,
In Anglia sancti Edilberti, Regis Cantiorum, quem sanctus Augustinus, Anglorum Episcopus, ad Christi fidem convertit.
Hierosolymis prima Inventio capitis sancti Joannis Baptistæ Præcursoris Domini.
