Tertio Nonas Novembris
_
Natalis sancti Quarti, Apostolorum discipuli.
Viterbii sanctorum Martyrum Valentini Presbyteri, et Hilarii Diaconi, qui, in persecutione Maximiani, ob Christi fidem, cum saxi pondere in Tiberim præcipitati et inde ab Angelo divinitus erepti, demum, abscissis cervicibus, coronam martyrii perceperunt.
Cæsareæ, in Cappadocia, sanctorum Martyrum Germani, Theophili, Cæsarii et Vitalis; qui, in persecutione Deciana, optime duxerunt martyrium.
Cæsaraugustæ, in Hispania, sanctorum innumerabilium Martyrum, qui, sub Hispaniarum Præside Daciano, mirabiliter occubuerunt pro Christo.
In Anglia sanctæ Wenefridæ, Virginis et Martyris.
In monasterio Clarævallensi, in Gallia, depositio sancti Malachiæ, Connerthensis in Hibernia Episcopi, qui multis virtutibus suo tempore claruit; cujus vitam sanctus Bernardus Abbas conscripsit.
Eodem die sancti Huberti, Tungrensis Episcopi. 
Viennæ, in Gallia, sancti Domni, Episcopi et Confessoris. 
Item depositio sancti Pirmini, Meldensis Episcopi. 
Urgellæ, in Hispania Tarraconensi, sancti Hermengaudii Episcopi.
Romæ sanctæ Silviæ, matris sancti Gregorii Papæ.
