Sexto Nonas Martii
_
Romæ, via Latina, sanctorum Martyrum Jovini et Basilei, qui passi sunt sub Valeriano et Gallieno Imperatoribus.
Item Romæ plurimorum sanctorum Martyrum, qui sub Alexandro Imperatore et Ulpiano Præfecto, diu cruciati, ad extremum capitali sententia damnati sunt.
Cæsareæ, in Cappadocia, sanctorum Martyrum Lucii Episcopi, Absalonis et Lorgii.
In Portu Romano sanctorum Martyrum Pauli, Heraclii, Secundillæ et Januariæ.
In Campania commemoratio sanctorum octoginta Martyrum, qui, cum nollent carnes immolatas comedere nec caput capræ adorare, a Longobardis sævissime cæsi sunt.
Lichfeldiæ, in Anglia, sancti Ceaddæ, Episcopi Merciorum et Lindisfarnorum, cujus præclaras virtutes sanctus Beda Venerabilis commemorat.
