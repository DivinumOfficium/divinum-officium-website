Nono Kalendas Aprilis
_
Romæ sancti Epigmenii Presbyteri, qui, in persecutione Diocletiani, sub Turpio Judice, gladio cæsus, martyrium consummavit.
Ibidem passio beati Pigmenii Presbyteri, qui, sub Juliano Apostata, pro fide Christi, præcipitatus in Tiberim, necatus est.
Item Romæ sanctorum Martyrum Marci et Timothei, qui martyrio coronati sunt sub Antonino Imperatore.
Cæsareæ, in Palæstina, natalis sanctorum Martyrum Timolai, Dionysii, Pausidis, Romuli, Alexandri, alterius Alexandri, Agapii et alterius Dionysii; qui, in persecutione Diocletiani, sub Urbano Præside, securis ictu percussi, vitæ coronas meruerunt.
In Mauritania item natalis sanctorum fratrum Romuli et Secundi, qui pro Christi fide passi sunt.
Tridenti passio sancti Simeonis pueri, a Judæis sævissime trucidati, qui multis postea miraculis coruscavit.
Synnadæ, in Phrygia, sancti Agapiti Episcopi.
Brixiæ sancti Latini Episcopi.
In Syria sancti Seleuci Confessoris.
