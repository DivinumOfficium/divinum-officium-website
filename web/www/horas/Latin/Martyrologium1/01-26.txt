Septimo Kalendas Februarii
_
Sancti Polycarpi, Episcopi Smyrnensis et Martyris, qui martyrii coronam septimo Kalendas Martii consecutus est. 
Hippone Regio, in Africa, sanctorum Theogenis Episcopi, et aliorum triginta sex, qui, in persecutione Valeriani, contemnentes temporalem mortem, coronam æternæ vitæ adepti sunt.
Apud Bethlehem Judæ dormitio sanctæ Paulæ Viduæ, quæ, cum esset e nobilissimo Senatorum genere, cum beata Virgine Christi Eustochio, filia sua, renuntians sæculo, facultates suas pauperibus distribuit, et ad Præsepe Domini se recepit; ibique, multis virtutibus prædita et longo coronata martyrio, ad cælestia regna transivit. Ipsius autem vitam, virtutibus admirandam, sanctus Hieronymus scripsit.
