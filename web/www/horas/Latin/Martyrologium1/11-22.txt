Decimo Kalendas Decembris
_
Sanctæ Cæciliæ, Virginis et Martyris, quæ ad cælestem Sponsum, proprio sanguine purpurata, transivit sextodecimo Kalendas Octobris.
Colossis, in Phrygia, sanctorum Philemonis et Apphiæ, sancti Pauli discipulorum; qui, sub Nerone Imperatore, cum Gentiles, in die festo Dianæ, invasissent Ecclesiam, ambo, ceteris fugientibus, tenti, jussu Artoclis Præsidis verberibus cæsi sunt, et, usque ad renes in foveam inclusi, lapidibus opprimuntur.
Romæ sancti Mauri Martyris, qui, cum ex Africa venisset ad sepulcra Apostolorum, sub Imperatore Numeriano et Urbis Præfecto Celerino agonizavit.
Antiochiæ Pisidiæ passio sanctorum Marci et Stephani, sub Diocletiano Imperatore.
Augustoduni sancti Pragmatii, Episcopi et Confessoris.
