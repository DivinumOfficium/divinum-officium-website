Sexto Kalendas Maji
_
Romæ natalis beati Cleti, Papæ et Martyris; qui, secundus post Apostolum Petrum, rexit Ecclesiam, et martyrio in persecutione Domitiani coronatus est.
Sancti Marcellini, Papæ et Martyris, cujus dies natalis octavo Kalendas Novembris recensetur.
Amaseæ, in Ponto, sancti Basilei, Episcopi et Martyris, qui, sub Licinio Imperatore, illustre martyrium consummavit. Ipsius autem corpus, in mare projectum, et ab Elpidiphoro, Angeli monitu repertum, honorifice tumulatum fuit.
Bracari, in Lusitania, sancti Petri Martyris, qui fuit primus ejusdem civitatis Episcopus.
Viennæ, in Gallia, sancti Clarentii, Episcopi et Confessoris. 
Veronæ sancti Lucidii Episcopi.
In monasterio Centula, in Gallia, sancti Richarii, Presbyteri et Confessoris.
Trecis, in Gallia, sanctæ Exsuperantiæ Virginis.
