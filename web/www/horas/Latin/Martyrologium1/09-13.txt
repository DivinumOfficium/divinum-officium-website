Idibus Septembris
_
Alexandriæ natalis beati Philippi, patris sanctæ Eugeniæ Virginis. Hic, dignitatem Præfecturæ Aegypti deserens, Baptismatis gratiam assecutus est; quem, in oratione constitutum, jussit Terentius Præfectus, ejus successor, gladio jugulari.
Item sanctorum Martyrum Macrobii et Juliani, qui sub Licinio passi sunt.
Eodem die sancti Ligorii Martyris, qui a Gentilibus, in eremo degens, ob Christi fidem necatus est.
Alexandriæ sancti Eulogii Episcopi, doctrina et sanctitate celebris.
Andegavi, in Gallia, sancti Maurilii Episcopi, qui innumeris miraculis claruit.
Apud Senonas sancti Amati, Episcopi et Confessoris.
In monasterio Romarico, in Gallia, sancti Amati, Presbyteri et Abbatis, abstinentia et miraculorum dono illustris.
Ipso die sancti Venerii Confessoris, admirandæ sanctitatis viri, qui in insula Palmaria vitam eremiticam duxit.
