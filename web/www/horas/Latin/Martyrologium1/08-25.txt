Octavo Kalendas Septembris
_
Apud Carthaginem sancti Ludovici Noni, Regis Francorum et Confessoris, vit√¶ sanctitate ac miraculorum gloria pr√¶clari, cujus ossa postmodum Lutetiam Parisiorum sunt relata.
Item Rom√¶ sanctorum Martyrum Eusebii, Pontiani, Vincentii et Peregrini; qui, sub Commodo Imperatore, primum in equuleo levati, nervis quoque distenti, ac deinde fustibus c√¶si sunt, flammis circa eorum latera appositis; et, cum in laude Christi fidelissime permanerent, plumbatis usque ad emissionem spiritus sunt mactati.
Rom√¶ pr√¶terea natalis beati Nemesii Diaconi, et fili√¶ Lucill√¶ Virginis; qui, cum de fide Christi flecti nequaquam possent, decollati sunt, jubente Valeriano Imperatore. Ipsorum corpora, a beato Stephano Papa sepulta, deinde a beato Xysto Secundo via Appia, pridie Kalendas Novembris, honestius tumulata, Gregorius Quintus in Diaconiam sanct√¶ Mari√¶ Nov√¶ transtulit, una cum sanctis Symphronio, Olympio Tribuno, hujusque uxore Exsuperia et Theodulo filio; qui omnes, Symphronii opera conversi et ab eodem sancto Stephano baptizati, martyrio coronati fuerant. Eadem Sanctorum corpora, Gregorio Decimo tertio Summo Pontifice, ibidem inventa, sub altari ejusdem Ecclesi√¶ honorificentius collocata sunt sexto Idus Decembris.
Item Rom√¶ sancti Genesii Martyris, qui, primum sub Gentilitate mimus, cum in theatro, spectante Diocletiano Imperatore, Mysteriis Christianorum illuderet, repente, inspiratus a Deo, conversus est ad fidem et baptizatus. Mox, Imperatoris jussu, fustibus crudelissime c√¶sus, deinde suspensus in equuleo, et ungularum diutissima laceratione vexatus, lampadibus etiam adustus est; ac tandem, cum in fide Christi persisteret, dicens: ´ Non est Rex pr√¶ter Christum, pro quo si millies occidar, ipsum mihi de ore, ipsum mihi de corde auferre non poteritis ª, martyrii palmam obtruncatione capitis promeruit.
Arelate, in Gallia, beati item Genesii, qui, cum impia edicta, quibus Christiani puniri jubebantur, exceptoris officio fungens, nollet excipere, et, projectis in publicum tabulis, se Christianum esse testaretur, comprehensus et decollatus est, atque ita martyrii gloriam, proprio cruore baptizatus, accepit.
In Syria sancti Juliani Martyris.
Tarracone, in Hispania, sancti Magini Martyris.
Italic√¶, in Hispania, sancti Geruntii Episcopi, qui, Apostolorum tempore, Evangelium in ea provincia pr√¶dicavit, et, post multos labores, in carcere quievit.
Constantinopoli sancti Menn√¶ Episcopi.
Trajecti sancti Gregorii Episcopi.
Apud Montem Faliscum, in Etruria, sancti Thom√¶ Confessoris, qui Herfordiensis Ecclesi√¶, in Anglia, Episcopus exstitit.
Neapoli, in Campania, sanct√¶ Patrici√¶ Virginis.
