Tertio Kalendas Junii
_
Sancti Felicis Primi, Papæ et Martyris, cujus dies natalis tertio Kalendas Januarii recensetur.
Turribus, in Sardinia, sanctorum Martyrum Gabini et Crispuli.
Antiochiæ sanctorum Syci et Palatini, qui, pro Christi nomine, multa tormenta passi sunt.
Ravennæ sancti Exsuperantii, Episcopi et Confessoris.
Papiæ sancti Anastasii Episcopi.
Cæsareæ, in Cappadocia, sanctorum Basilii et Emmeliæ uxoris, qui fuerunt parentes beatorum Basilii Magni et Gregorii Nysseni ac Petri Sebastensis Episcoporum, atque Macrinæ Virginis. Hi vero sancti conjuges, tempore Galerii Maximiani, extorres facti, Ponticas solitudines incoluere; et post persecutionem, filiis suarum relictis virtutum heredibus, in pace quieverunt.
Hispali, in Hispania, sancti Ferdinandi Tertii, Castellæ et Legionis Regis, ob virtutum præstantiam cognomento Sancti; qui, fidei propagandæ zelo clarus, tandem, devictis Mauris, ad cæleste regnum, terreno relicto, feliciter evolavit.
