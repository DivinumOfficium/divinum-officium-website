[Rank]
S. Nicolai Episcopi et Confessoris;;Duplex;;3;;vide C4

[Rank1570]
S. Nicolai Episcopi et Confessoris;;Semiduplex;;2.1;;vide C4

[RankNewcal]
S. Nicolai Episcopi et Confessoris;;Duplex optional;;2;;vide C4

[Rule]
vide C4;
9 lectiones;

[Oratio]
Deus, qui beatum Nicolaum Pontificem innumeris decorasti miraculis: tribue, quÃ¦sumus; ut, ejus meritis et precibus, a gehennÃ¦ incendiis liberemur.
$Per Dominum

[Lectio4]
Nicolaum, illustri loco PatarÃ¦ in Lycia natum, parentes a Deo precibus impetrarunt. Cujus viri sanctitas, quanta futura esset, jam ab incunabulis apparuit. Nam infans, cum reliquos dies lac nutricis frequens sugeret, quarta et sexta feria semel dumtaxat, idque vesperi sugebat: quam jejunii consuetudinem in reliqua vita semper tenuit. Adolescens parentibus orbatus, facultates suas pauperibus distribuit. Cujus illud insigne est christianÃ¦ benignitatis exemplum; quod cum ejus civis egens tres filias jam nubiles in matrimonio collocare non posset, earumque pudicitiam prostituere cogitatet; re cognita, Nicolaus noctu per fenestram tantum pecuniÃ¦ in ejus domum injecit, quantum unius virginis doti satis esset: quod cum iterum et tertio fecisset, tres illÃ¦ virgines honestis viris in matrimonium datÃ¦ sunt.

[Lectio5]
Cum vero se totum Deo dedisset, in PalÃ¦stinam profectus est, ut loca sancta viseret, et prÃ¦sens veneraretur. Qua in peregrinatione navem conscendens sereno cÃ¦lo, et tranquillo mari, horribilem nautis tempestatem prÃ¦dixit: moxque ortam, cum essent omnes in summo periculo, orans mirabiliter sedavit. Unde cum domum reversus singularis sanctitatis omnibus documenta prÃ¦beret; Dei admonitu Myram quÃ¦ LyciÃ¦ metropolis erat, venit: quo tempore ejus urbis episcopo mortuo, provinciales episcopi de successore deligendo consultabant. Itaque in ea deliberatione divinitus admoniti sunt, ut eum eligerent, qui postridie mane primus in ecclesiam ingrederetur, Nicolaus nomine. Qua observatione adhibita, in ecclesiÃ¦ janua deprehensus est Nicolaus et summo omnium consensu MyrÃ¦ episcopus creatur. In episcopatu castitatem, quam semper coluerat, gravitatem, orationis assiduitatem, vigilias, abstinentiam, liberalitatem, et hospitalitatem, in adhortando mansuetudinem, in reprehendendo severitatem perpetuo adhibuit.

[Lectio6]
Viduis et orphanis pecunia, consilio, opera non defuit: oppressos adeo sublevavit, ut etiam tres tribunos, per calumniam a Constantino Augusto condemnatos, qui se propter famam ejus miraculorum orationibus longissime absenti commendarant, adhuc vivens, cum imperatori, minaciter eum terrens, apparuisset, liberaverit. Cum vero contra edictum Diocletiani et Maximiani christianÃ¦ fidei veritatem MyrÃ¦ prÃ¦dicaret, ab imperatorum satellitibus comprehensus, et longissime abductus, in carcerem conjectus est: ubi fuit usque ad Constantinum imperatorem: cujus jussu ex custodia ereptus, Myram rediit. Mox ad NicÃ¦num concilium se contulit: ubi cum trecentis illis decem et octo Patribus Arianam hÃ¦resim condemnavit. Inde reversus ad episcopatum, non ita multo post, instante morte, suspiciens in cÃ¦lum, cum Angelos sibi occurrentes intueretur, illo Psalmo pronuntiato, In te Domine speravi; usque ad eum locum, In manus tuas commendo spiritum meum; in cÃ¦lestem patriam migravit. Ejus corpus Barium in Apulia translatum, ibidem summa celebritate ac veneratione colitur.

[Lectio94]
Nicoláus, illústri loco Pátaræ in Lycia natus, quarta et sexta féria ab infántia jejunávit; quam quidem consuetúdinem réliqua vita semper ténuit. Adoléscens paréntibus orbátus, facultátes suas paupéribus distríbuit. Cujus illud insígne est caritátis exémplum, quod tribus puéllis periclitántibus, congruénti pecúniæ vi in dotem constitúta, succúrrerit. In Palæstínam peregrinátus, Dei admónitu Myram, Lyciæ metrópolim, venit; ubi a provinciálibus epíscopis, Myrénsi epíscopo vita functo, præter ómnium opiniónem, miro consénsu, sufféctus est. Eo in múnere ómnium virtútum se exémplar præbuit. Cum autem contra Diocletiáni et Maximiáni edíctum christiánæ fídei veritátem prædicáret, in cárcerem conjéctus est, ubi fuit usque ad Constantínum imperatórem. Nicæno Concílio intérfuit, in quo Ariána hæresis damnáta est. Ad suos revérsus, Myræ sanctíssime óbiit. Ejus corpus Bárium in Apúlia translátum, ibídem summa celebritáte cólitur.
&teDeum
