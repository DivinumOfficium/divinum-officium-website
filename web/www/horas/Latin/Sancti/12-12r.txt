[Rank]
Beatæ Mariæ Virginis de Guadalupe;;Duplex;;3;;vide C11

[Rank1960]
Beatæ Mariæ Virginis de Guadalupe;;Duplex;;3;;vide C11

[RankNewcal]
Beatæ Mariæ Virginis de Guadalupe;;Duplex optional;;2.5;;vide C11

[Rule]
vide C11;
Psalmi Dominica
9 lectiones;
Doxology=Nat
Ipsa Virgo Virginum

[Ant Vespera]
Quæ est ista * quæ processit sicut sol, et formosa tamquam Jerusalem?;;109
Viderunt eam * filiæ Sion vernantem in floribus rosarum, et beatissimam prædicaverunt.;;112
Flores apparuerunt * in terra nostra: te laudamus, Sancta Dei Genetrix.;;121
Cantate ei * canticum novum: Annuntiate inter gentes gloriam ejus.;;126
Tu gloria * Jerusalem, tu lætitia Isræl, tu honorificentia populi tui.;;147

[Capitulum Vespera]
!Prov 8:34-35
v. Beatus homo qui audit me, et qui vigilat ad fores meas quotidie, et observat ad postes ostii mei. Qui me invenerit, inveniet vitam, et hauriet salutem a Domino.
$Deo gratias

[Versum 1]
V. Non fecit taliter omni nationi.
R. Et judicia sua non manifestavit eis.

[Ant 1]
Elegi et sanctificavi locum istum; * Ut sit ibi nomen meum, et permaneant oculi mei, et cor meum ibi cunctis diebus.

[Ant 3]
Leva in circuitu * oculos tuos, et vide: omnes isti congregati sunt, venerunt tibi: filii tui de longe venient, et filiæ tuæ de latere surgent.

[Oratio]
Deus, qui sub beatissimæ Virginis Mariæ singulari patrocinio constitutos perpetuis beneficiis nos cumulari voluisti: præsta supplicibus tuis; ut, cujus hodie commemoratione lætamur in terris, ejus conspectu perfruamur in cælis.
$Per Dominum

[Hymnus Matutinum]
v. Præclara custos Virginum,
Intacta mater Numinis,
Cælestis aulæ janua,
Spes nostra, cæli gaudium.
_
Inter rubeta lilium,
Columba formossisima,
Virga e radice germinans
Nostro medelam vulneri,
_
Turris draconi impervia,
Amica stella naufragis,
Tuere nos a fraudibus,
Tuaque luce dirige.
_
Erroris umbras discute,
Syrtes dolosas amove,
Fluctus tot inter, deviis
Tutam reclude semitam.
_
Jesu, tibi sit gloria,
Qui natus es de Virgine,
Cum Patre et almo Spiritu,
In sempiterna sæcula.
Amen.

[Lectio94]
Mexici, in colle Tepeyacensi, anno millesimo quingentesimo trigesimo primo Deipara Virgo Maria Joanni Didaco neophyto, uti pie traditur, sese videndam præbuit, eique ad antistitem Joannem de Zumarraga mandatum dedit, quod et instanter iteravit, de æde sibimet inibi construenda. Episcopus vero signum expetiit. Mox neophytum patruo morituro sacramenta longinquius ab apparitionis loco quærentem, tertio visu dignatur alma Mater, de patrui sanitate serenat, rosasque extra tempus obortas, in eius pallio compositas, ad episcopum deferri iubet. Cuius in conspectu rosis effusis, Mariæ imago, ipsi pallio impressa, uti traditur, mirum in modum præsentibus apparuit. Quæ in sacello episcopali primum asservata, dein ad exstructam ædem in colle Tepeyacensi translata, denique in magnifico templo excepta est, quo turmatim plebes Mexicanæ magis magisque convenire coeperunt, venerationis gratia et frequentiæ miraculorum. Ideoque tamquam præsentissimum præsidium Mexicani antistites, universo populo plaudente, beatam Virginem Mariam de Guadalupe in primariam Patronam gentis Mexicanæ elegerunt, quod Benedictus decimus quartus apostolica auctoritate rite confirmavit. Leo tertius decimus sacram effigiem aurea corona, Columbi recurrente die, anno millesimo octingentesimo nonagesimo quinto per Mexicanum archiepiscopum decoravit. Sanctus vero Pius decimus beatam Virginem Guadalupensem universæ Americæ Latinæ Patronam declaravit.
&teDeum

[Ant Laudes]
Quæ est ista * quæ processit sicut sol, et formosa tamquam Jerusalem?;;92
Viderunt eam * filiæ Sion vernantem in floribus rosarum, et beatissimam prædicaverunt.;;99
Flores apparuerunt * in terra nostra: te laudamus, Sancta Dei Genetrix.;;62
Cantate ei * canticum novum: Annuntiate inter gentes gloriam ejus.;;210
Tu gloria * Jerusalem, tu lætitia Isræl, tu honorificentia populi tui.;;148

[Capitulum Laudes]
@:Capitulum Vespera

[Hymnus Laudes]
v. Alma Parens, omni carens
Corruptelæ macula,
Quam elegit qui confregit
Diræ mortis vincula.
_
Clemens! præsta, ut, qui festa
Tua gaudent colere,
Gratulentur et lætentur,
Veræ lucis lumine.
_
Primum quidem nobis fidem
Tuis auge precibus,
Spe labentes firma mentes,
Caritate robora.
_
Mater Dei! nostræ spei
Causa et exordium,
Aufer bella et flagella,
Famem, pestem, gladium.
_
Egenorum et vinctorum
Consolare gemitum;
Fave votis, dans ægrotis
Optatum remedium.
_
Pax et quies nostros dies
Faciant lætissimos;
Inimicos fac amicos,
Seda malos homines.
_
O Maria, Mater pia,
Tuum da subsidium,
Ut regnemus et laudemus
Tuum semper Filium.
_
Pater Deus, Fili Deus,
Deus alme Spiritus,
Per æterna nos guberna
Sæcla, Deus Trinitas.
Amen.

[Versum 2]
V. Omnis terra adoret te, et psallat tibi.
R. Psalmum dicat nomini tuo, Domine.

[Ant 2]
Quasi arcus * refulgens inter nebulas gloriæ, et quasi flos rosarum in diebus vernis.

[Versum 3]
@:Versum 1
