@Sancti/07-02

[Lectio4]
Sermo venerabilis BedÊ presbyteri
!In Luc. Evang. Cap. I
Accepto virginis consensu, mox angelus cÊlestia repetit, illa petit montana, festinat invisere Elisabeth, non quasi incredula de oraculo, vel dubia de exemplo, sed ut lÊta de voto, religiosa pro officio, typicum pariter exemplum tribuens, quod omnis anima, quÊ Verbum Dei mente conceperit, virtutum statim celsa cacumina gressu conscendat amoris, quatenus civitatem Iuda, id est confessionis, et laudis arcem penetrare, et usque ad perfectionem fidei, spei, et caritatis, quasi tribus in ea mensibus valeat commorari.

[Lectio5]
Disce virgo humilitatem MariÊ, ut et corpore casta, et pectore possis esse devota. Visitat junior seniorem, salutat virgo uxorem. Decet enim, ut quo castior virgo, eo sit humilior, et senioribus deferens, habitum castitatis prÊconio commendet humilitatis. Aliter Maria ad Elisabeth, Dominus venit ad Joannem, hÊc ut Spiritu Sancto repleatur, illius ut baptisma consacretur: majorumque humiliatio minorum est utique exaltatio.

[Lectio6]
Vocem prior Elisabeth audivit, sed Joannes prior gratiam sensit. Illa naturÊ ordine audivit, iste exaltavit ratione mysterii. Illa MariÊ, iste Domini sensit adventum. IstÊ gratiam loquuntur, illi intus operantur, pietatisque mysterium maternis adoriuntur profectibus, duplicique miraculo prophetant matres spiritu paruulorum. Exultavit infans, et repleta mater est; non prius mater repleta quam filius, sed cum filius esset repletus Spiritu Sancto, replevit et matrem.

[Lectio7]
Lectio sancti Evangelii secundum Lucam.
!Luc 1:39-47
In illo tempore: Exsurgens Maria abiit in montana cum festinatione in civitatem Juda, et intravit in domum Zachari√¶, et salutavit Elisabeth. Et reliqua.
_
Homilia sancti Joannis Chrisostomi
!Apud Metaph. mense Julio.
Cum ad nos advenisset Redemptor nostri generis, venit protinus ad suum amicum Joannem, dum adhuc esset in ventre matris. Quem cum ex utero in utero aspexisset Joannes, terminos natur√¶ concutiens, exclamat: Video Dominum, qui natur√¶ imposuit terminos, et non exspecto tempus nascendi: Novem mensium tempus mihi non est hic necessarium: in me est enim, qui est √¶ternus: Egrediar ex hoc tenebroso tabernaculo, rerum admirabilium compendiosam pr√¶dicabo cognitionem. Sum signum: significabo Christi adventum. Sum tuba: proferam Filii Dei in carne dispensationem. Tuba canam, eo ipso patern√¶ lingu√¶ benedicam, et eam traham, ut loquatur. Tuba canam, et uterum maternum vivificabo.

[Lectio8]
Vides, o dilecte, quam sit novum et admirabile mysterium. Nondum nascitur, et saltibus loquitur: nondum apparet, et minas intentat: nondum ei permittitur clamare, et per facta auditur: nondum ducit vitam, et Deum pr√¶dicat: nondum aspicit lucem, et solem indicat: nondum paritur, et properat pr√¶currere; Non fert enim pr√¶sente Domino contineri: non sustinet natur√¶ exspectare terminos; sed contendit rumpere carcerem ventris, et studet pr√¶significare venientem Salvatorem. Accessit, inquit, qui solvit vincula; et quid ego sedeo vinctus, et retineor ut maneam? Venit Verbum, ut omnia constituat: et ego adhuc maneo detentus? Exibo, pr√¶curram, et pr√¶dicabo omnibus: Ecce Agnus Dei, qui tollit peccatum mundi.

[Lectio9]
@Sancti/07-02:Lectio93

[Versum 3]
@Commune/C11
