[Rank]
S. TheresiÃ¦ a Jesu Infante Virginis;;Duplex;;3;;vide C6

[Rule]
vide C6;
9 lectiones

[Oratio]
Domine, qui dixisti: Nisi efficiamini sicut parvuli, non intrabitis in regnum cÃ¦lorum: da nobis, quÃ¦sumus; ita sanctÃ¦ TeresiÃ¦ Virginis in humilitate et simplicitate cordis vestigia sectari, ut prÃ¦mia consequamur Ã¦terna:
$Qui vivis

[Hymnus Matutinum]
@Commune/C6:Hymnus Matutinum 1

[Lectio4]
Teresia a Jesu Infante, Alensonii in Gallia, honestis parentibus, singulari et assidua erga Deum pietate conspicuis, orta est. Inde a prima Ã¦tate, divino Spiritu prÃ¦venta, religiosam vitam agere cupiebat. Serio autem promisit, se nihil Deo denegaturam, quod ipse ab ea prÃ¦tere videretur: quam promissionem fideliter usque ad mortem servare sategit. Quinto Ã¦tatis anno, matre amissa, Dei providentiÃ¦ se totam commisit, sub vigilanti custodia amantissimi patris, sororumque natu majorum: quibus magistris, Teresia ad currendam perfectionis viam ut gigas exsultavit. Novenis virginibus ex ordine sancti Benedicti Lexoviis excolenda traditur, ibique in rerum divinarum cognitione excellere visa est. Decimo Ã¦tatis anno, arcanus et gravis morbis eam diu cruciavit, a quo, prout ipsa enarrat, ope beatissimÃ¦ Virginis, quÃ¦ eidem subridens apparuit, et quam, sub titulo DominÃ¦ NostrÃ¦ a Victoria, per novendialia invocare studuit, divinitus fuit liberata. Tune, angelico fervore repleta, ad sacrum convivium, in quo Christus sumitur, se diligentissimo prÃ¦parare curavit.

[Lectio5]
Ut primitus eucharistico pane fuit refecta, insatiabilem cÃ¦lestis hujus cibi famem haurire visa est: unde, velut inspirata, Jesum rogabat, ut omnem mundanam consolationem in amaritudinem sibi verteret. Inde tenerrimo in Christum Dominum et in Ecclesiam amore exÃ¦stuans, nihil antiquus habuit, quam Carmelelitarum Excalceatorum ordinem ingredi, ut sui abnegatione, suisque sacrifiis, sacerdotibus, missionariis, totique EcclesiÃ¦ opem aferret, et innumeras animas Christo Jesu lucrifaceret: quod jam morti proxima, apud Deum, se facturam pollicita est. Propter Ã¦tatis defectum, multas ad religiosam vitam amplectendam nacta est difficultates, quibus tamen incredibili anumi fortitudine superatis, vi quindecim annos nata, Lexoviensem Carmelum feliciter ingressa est. Ibi mirabiles Deus in TeresiÃ¦ corde ascensiones disposuit, quÃ¦, MariÃ¦ Virginis vitam absconditam imitata, quasi hortus irriguus, flores omnium virtutum germinavit, prÃ¦cipie vero eximiÃ¦ in Deum et in proximum caritatis.

[Lectio6]
QuÃ¦ magis Altissuno placeret, cum in Sacris Scripturis monitum illud legisset: Si quis est parvulus, veniat ad me; parvula in spiritu esse voluit, et inde filiali fiducia Deo, tamquam Patri amantissimo, se perpetuo tradidit. Hanc spiritualis infantiÃ¦ viam, secundum Evangelii doctrinam, alios docuit, speciatim novitias, quas ex obedientia ad religiosarum virtutum studium informandas suscepit, atque ita apostolico zelo repleta, mundo superbia inflate et vanitates diligenti, evangelicÃ¦ simplicitatis iter patefecit. Sponsus autem Jesus eam patiendi desiderio, tam in anima, quam in corpore, penitus inflammavit. Insuper Dei caritatem undequaque neglectam animadvertens, summo dolore affecta duobus ante obitum annis, Dei miserentis amori se victimam obtulit. Tunc, ut ipsa refert, cÃ¦lestis ignis flamma vulnerata est: unde caritate cousumpta, in extasim rapta ferventissime ingeminans: Deus meus, te diligo: viginti quatuor annos nata, die trigesima septembris, anno millesimo octingentesimo nonagesimo septimo, ad Sponsum evolavit. Quod autem moriens promiserat, se perennem rosarum pluviam in terram demissuram, hoc, in cÃ¦lum recepta, innumeris miraculis reapse adimplevit et in dies adimplet. Quam Pius undecimus, Pontifex maximus, beatis Virginibus adscriptam, et biennio post, jubileo maximo recurrente, inter Sanctas relatam, peculiarem omnium Missionum Patronam constituit ac declaravit.

[Lectio7]
Lectio sancti Evangelii secundum MatthÃ¦um
!Matt 18:1-4
In illo tempore: Accesserunt discipuli ad Jesum, dicentes: Quis, putas, major est in regno cÃ¦lorum. Et reliqua.
_
Homilia sancti Leonis papÃ¦
!Sermo 37, in EpiphaniÃ¦ solemn 7, cap 3-4
Tota, dilectissimi, ChristianÃ¦ sapientiÃ¦ disciplina, non in abundantia verbi, non in astutia disputandi, neque in appetitu laudis et gloriÃ¦, sed in vera et voluntaria humilitate consistit, quam Dominus Jesus Christus ab utero Matris usque ad supplicium crucis pro omni fortitudine et elegit et docuit. Nam, cum discipuli ejus inter se, ut ait Evangelista, disquirerent quis eorum major esset in regno cÃ¦lorum, vocavit parvulum, et statuit eum in medio eorum, et dixit: Amen dico vobis, nisi conversi fueritis et efficiamini sicut parvuli, non intrabitis in regnum cÃ¦lorum. Quicumque ergo humiliaverit se sicut puer iste, hic major erit in regno cÃ¦lorum. Amat Christus infantiam, quam primum et animo suscepit et corpore. Amat Christus infantiam, humilitatis magistram, innocentiÃ¦ regulam, mansuetudinis formam. Amat Christus infantiam, ad quam majorum diligit mores, ad quam senum reducit Ã¦tates: et eos ad suum inclinat exemplum, quos ad regnum sublimat Ã¦ternum.

[Lectio8]
Ut autem plene valeamus agnoscere quomodo apprehendi possit tam mira conversio et in puerilem gradum qua nobis mutatione redeundum sit, doceat nos beatus Paulus et dicat: Nolite pueri effici sensibus, sed malitia parvuli estote. Non ergo ad ludicra infantiÃ¦ et imperfecta nobis primordia revertendum est, sed aliquid, quod etiam graves annos deceat, inde sumendum, ut velox sit commotionum transitus citus ad pacem recursus: nulla sit memoria offensionis, nulla cupiditas dignitatis; amor sociÃ¦ commmunionis, Ã¦qualitas naturalis. Magnum enim bonum est nocere non esse et maligna non sapere: quia inferre ac referee injuriam, mundi hujus prudentia est: nemini autem malum pro malo reddere, ChristianÃ¦ est Ã¦quanimitas infantia

[Lectio9]
Ad hanc vos, dilectissimi, similitudinem parvulorum mysterium hodiernÃ¦ festivitatis invitat; et hanc vobis humilitatis formam adoratus a Magis puer Salvator insinuat: qui, ut imitatoribus suis quid gloriÃ¦ pararet, ostenderet, ortus sui tempore editos martyrio consecravit; ut in Bethlehem, ubi Christus natus est, geniti, per communionem Ã¦tatis consortes fierent passionis. Ametur igitur humilitas, et omnis a fidelibus vitetur elatio. Alter alterum sibi prÃ¦ferat, et nemo quod suum est quÃ¦rat, sed quod alterius; ut, cum in omnibus abundaverit affectus benevolentiÃ¦, in nullo virus inveniatur invidiÃ¦; quoniam qui se exaltat humiliabitur, et qui se humiliat exaltabitur, eodem ipso testante Jesu Christo Domino nostro, qui cum Patre et Spiritu Sancto vivit et regnat in sÃ¦cula sÃ¦culorum. Amen.
&teDeum

[Lectio94]
Terésia a Iesu Infánte, Alensónii in Gállia, ex honéstis piísque paréntibus orta est. Quinto ætátis anno, matre amíssa, Dei providéntiæ se totam commisit sub vigilántia amantíssimi patris et sorórum natu maiórum: quibus magístris, ad curréndam perfectiónis viam ut gigas exsultávit. Novénnis virgínibus ex órdine sancti Benedícti Lexóviis excolénda tráditur. Décimo ætátis anno, arcáno et gravi morbo diu cruciáta, ope Dóminæ nostræ a Victória, divínitus fuit liberáta. Angélico fervóre repléta, ad sacrum convívium prímitus accédens, insatiábilem huius cibi famem hauríre visa est. Carmelitárum excalciatórum órdinem íngredi cúpiens, ob ætátis deféctum, multas ad religiósam vitam amplecténdam nacta est difficultátes, quibus fórtiter superátis, Lexoviénsem Carmélum, quíndecim annos nata, felíciter ingréssa est. Ibíque erga Deum et próximum exímia caritáte flagrávit. Spirituálem infántiæ viam, secúndum Evangélii doctrínam, secúta, álios, speciátim novítias, eándem edócuit. Patiéndi desidério inflammáta, duóbus ante óbitum annis Dei miseréntis amóri se víctimam óbtulit. Vigínti quátuor annos nata, die trigésima Septémbris, anno millésimo octingentésimo nonagésimo séptimo, ad Sponsum evolávit. Quam Pius undécimus, Póntifex máximus, Beátis Virgínibus adscríptam, et biénnio post, jubilæo máximo recurrénte, solémniter inter Sanctas relátam, peculiárem ómnium Missiónum Patrónam constítuit atque declarávit.
&teDeum
