[Rank]
Ss. Innocentium;;Duplex II class cum octava simplici;;5.2;;ex C3

[RankTrident]
Ss. Innocentium;;Duplex II class cum octava;;5.2;;ex C3

[Rank1960]
Ss. Innocentium;;Duplex II class;;5;;ex C3

[Rule]
ex C3;
Ant Matutinum 11 special
Psalmi dominica
Antiphonas Horas
9 lectiones
no Te Deum
no Psalm5

[Ant 1]
Hi sunt * qui cum mulieribus non sunt coinquinati: virgines enim sunt, et~
sequuntur Agnum, quocumque ierit.

[Versum 1]
V. Herodes iratus occidit multos pueros.
R. In Bethlehem Judæ civitate David.

[Oratio]
Deus, cujus hodierna die præconium Innocentes Martyres non loquendo, sed~
moriendo confessi sunt: omnia in nobis vitiorum mala mortifica; ut fidem tuam,~
quam lingua nostra loquitur, etiam moribus vita fateatur.
$Per Dominum

[Hymnus Matutinum]
v. Audit tyrannus anxius
Adesse regum Principem,
Qui nomen Isræl regat,
Teneatque David regiam.
_
Exclamat amens nuntio:
Successor instat, pellimur:
Satelles, i, ferrum rape:
Perfunde cunas sanguine.
_
Quid proficit tantum nefas?
Quid crimen Herodem juvat?
Unus tot inter funera
Impune Christus tollitur.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna sæcula.
Amen.

[Lectio1]
De Jeremia Propheta.
!Jer 31:15-17
15 Hæc dicit Dominus: Vox in excelso audita est lamentationis: luctus, et fletus Rachel plorantis filios suos, et nolentis consolari super eis, quia non sunt.
16 Hæc dicit Dominus: Quiescat vox tua a ploratu, et oculi tui a lacrimis, quia est merces operi tuo, ait Dominus, et revertentur de terra inimici:
17 et est spes novissimis tuis, ait Dominus, et revertentur filii ad terminos suos.


[Responsory1]
R. Centum quadraginta quatuor millia, qui empti sunt de terra, hi sunt qui cum~
mulieribus non sunt coinquinati:
* Virgines enim permanserunt, ideo regnant cum Deo, et Agnus Dei cum illis.
V. Isti sunt qui venerunt ex magna tribulatione, et laverunt stolas suas in~
sanguine Agni.
R. Virgines enim permanserunt, ideo regnant cum Deo, et Agnus Dei cum illis.

[Lectio2]
!Jer 31:18-20
18 Audiens audivi Ephraim transmigrantem: Castigasti me, et eruditus sum, quasi juvenculus indomitus: converte me, et convertar, quia tu Dominus Deus meus.
19 Postquam enim convertisti me, egi pœnitentiam: et postquam ostendisti mihi, percussi femur meum. Confusus sum, et erubui, quoniam sustinui opprobrium adolescentiæ meæ.
20 Si filius honorabilis mihi Ephraim, si puer delicatus! quia ex quo locutus sum de eo, adhuc recordabor ejus. 

[Responsory2]
R. Sub altare Dei audivi voces occisorum dicentium:
* Quare non defendis sanguinem nostrum? Et acceperunt divinum responsum: Adhuc~
sustinete modicum tempus, donec impleatur numerus fratrum vestrorum.
V. Vidi sub altare Dei animas interfectorum propter verbum Dei, et propter~
testimonium quod habebant, et clamabant voce magna, dicentes.
R. Quare non defendis sanguinem nostrum? Et acceperunt divinum responsum: Adhuc~
sustinete modicum tempus, donec impleatur numerus fratrum vestrorum.

[Lectio3]
!Jer 31:21-23
21 Statue tibi speculam; pone tibi amaritudines; dirige cor tuum in viam rectam in qua ambulasti: revertere, virgo Israël, revertere ad civitates tuas istas.
22 Usquequo deliciis dissolveris, filia vaga? quia creavit Dominus novum super terram: femina circumdabit virum.
23 Hæc dicit Dominus exercituum, Deus Israël: Adhuc dicent verbum istud in terra Juda et in urbibus ejus, cum convertero captivitatem eorum: Benedicat tibi Dominus, pulchritudo justitiæ, mons sanctus.

[Responsory3]
R. Adoraverunt viventem in sæcula sæculorum,
* Mittentes coronas suas ante thronum Domini Dei sui.
V. Et ceciderunt in conspectu throni in facies suas: et benedixerunt viventem in~
sæcula sæculorum.
R. Mittentes coronas suas ante thronum Domini Dei sui.
&Gloria
R. Mittentes coronas suas ante thronum Domini Dei sui.

[Lectio4]
Sermo sancti Augustini Episcopi.
!Sermo 10. de Sanctis.
Hodie, fratres carissimi, natalem illorum infantium colimus, quos ab Herode~
crudelissimo rege interfectos esse, Evangelii textus eloquitur. Et ideo cum summa~
exsultatione gaudeat terra, coelestium militum, et tantarum parens foecunda~
virtutum. Ecce profanus hostis numquam beatis parvulis tantum prodesse potuisset~
obsequio, quantum profuit odio. Nam, sicut sacratissimum præsentis diei festum~
manifestat, quantum in beatos parvulos iniquitas abundavit, tantum in eis gratia~
benedictionis refudit.

[Responsory4]
R. Effuderunt sanguinem sanctorum velut aquam in circuitu Jerusalem:
* Et non erat qui sepeliret.
V. Posuerunt mortalia servorum tuorum escas volatilibus coeli, carnes sanctorum~
tuorum bestiis terræ.
R. Et non erat qui sepeliret.

[Lectio5]
Beata es, o Bethlehem terra Juda, quæ Herodis regis immanitatem in puerorum~
exstinctione perpessa es: quæ sub uno tempore candidatam plebem imbellis~
infantiæ Deo offerre meruisti. Digne tamen natalem illorum colimus, quos~
beatius æternæ vitæ mundus edidit, quam quos maternorum viscerum partus~
effudit. Siquidem ante vitæ perpetuæ adepti sunt dignitatem, quam usuram~
præsentis acceperint.

[Responsory5]
R. Isti sunt sancti, qui passi sunt propter te Domine: vindica eos,
* Quia clamant ad te quotidie.
V. Vindica, Domine, sanguinem sanctorum tuorum, qui effusus est.
R. Quia clamant ad te quotidie.

[Lectio6]
Aliarum quidem pretiosa mors Martyrum laudem in confessione promeruit, horum in~
consummatione complacuit. Quia incipientis vitæ primordiis, ipse eis occasus~
initium gloriæ dedit, qui præsentis terminum imposuit. Quos Herodis impietas~
lactantes matrum uberibus abstraxit, qui jure dicuntur Martyrum flores, quos in~
medio frigore infidelitatis exortos velut primas erumpentes Ecclesiæ gemmas,~
quædam persecutionis pruina decoxit.

[Responsory6]
R. Isti sunt, qui non inquinaverunt vestimenta sua:
* Ambulabunt mecum in albis, quia digni sunt.
V. Hi sunt, qui cum mulieribus non sunt coinquinati: virgines enim sunt.
R. Ambulabunt mecum in albis, quia digni sunt.
&Gloria
R. Ambulabunt mecum in albis, quia digni sunt.

[Ant Matutinum 11]
Isti sunt * qui venerunt ex magna tribulatione, et laverunt stolas suas in sanguine Agni.;;33

[Lectio7]
Lectio sancti Evangelii secundum Matthæum.
!Matt 2:13-18
In illo tempore: Angelus Domini apparuit in somnis Joseph, dicens: Surge, et~
accipe puerum, et matrem ejus, et fuge in Aegyptum, et esto ibi usque dum dicam~
tibi. Et reliqua.
_
Homilia S. Hieronymi Presbyteri.
!Lib. 1. Comm. in c. 2. Matth. et apud Gloss. ord.
Quando tulit puerum, et matrem ejus, ut in Aegyptum transeat, nocte tulit, et in~
tenebris: quia noctem ignorantiæ his, a quibus ipse recessit, reliquit~
incredulis. Quando vero revertitur in Judæam, nec nox, nec tenebræ ponuntur in~
Evangelio: quia in fine mundi Judæi fidem, tamquam Christum ab Aegypto~
revertentem suscipientes, illuminabuntur.

[Responsory7]
R. Cantebant sancti canticum novum ante sedem Dei et Agni:
* Et resonabat terra in voces eorum.
V. Hi empti sunt ex hominibus primitiæ Deo et Agno, et in ore ipsorum non est inventum mendacium.
R. Et resonabat terra in voces eorum.

[Lectio8]
Ut adimpleretur quod dictum est a Domino per Prophetam dicentem: Ex Aegypto~
vocavi Filium meum. Respondeant, qui Hebræorum voluminum denegant veritatem,~
ubi hoc in Septuaginta legatur interpretibus. Quod cum non invenerint, nos eis~
dicemus, in Osee Propheta scriptum, sicut et exemplaria probare possunt, quæ~
nuper edidimus.

[Responsory8]
R. Vidi sub altare Dei animas interfectorum propter verbum Dei quod habebant, et~
clara voce dicebant:
* Vindica, Domine, sanguinem sanctorum tuorum, qui effusus est.
V. Sub throno Dei omnes sancti clamant.
R. Vindica, Domine, sanguinem sanctorum tuorum, qui effusus est.

[Lectio9]
Tunc adimpletum est, quod dictum est per Jeremiam Prophetam dicentem: Vox in Rama~
audita est, ploratus et ululatus multus, Rachel plorans filios suos. De Rachel~
natus est Benjamin, in cujus tribu non est Bethlehem. Quæritur ergo, quomodo~
Rachel filios Judæ, id est Bethlehem, quasi suos ploret. Respondebimus breviter,~
quia sepulta sit juxta Bethlehem in Ephrata: et ex materno corpusculi hospitio~
matris nomen acceperit. Sive quoniam Juda et Benjamin duæ tribus junctæ erant:~
et Herodes præceperat non solum in Bethlehem interfici pueros, sed et in~
omnibus finibus ejus.

[Responsory9]
R. Isti, qui amicti sunt stolis albis, qui sunt, et unde venerunt? Et dixit~
mihi:
* Hi sunt, qui venerunt de tribulatione magna, et laverunt stolas suas, et~
dealbaverunt eas in sanguine Agni.
V. Vidi sub altare Dei animas interfectorum propter verbum Dei, et propter~
testimonium quod habebant.
R. Hi sunt, qui venerunt de tribulatione magna, et laverunt stolas suas, et~
dealbaverunt eas in sanguine Agni.
&Gloria
R. Hi sunt, qui venerunt de tribulatione magna, et laverunt stolas suas, et~
dealbaverunt eas in sanguine Agni.

[Ant Laudes]
Herodes iratus * occidit multos pueros in Bethlehem Judæ civitate David.
A bimatu * et infra, occidit multos pueros Herodes propter Dominum.
Angeli eorum * semper vident faciem Patris.
Vox in Rama * audita est, ploratus et ululatus, Rachel plorans filios suos.
Sub throno Dei * omnes sancti clamant: Vindica sanguinem nostrum Deus noster.

[Capitulum Laudes]
!Apo 14:1
v. Vidi supra montem Sion Agnum stantem, et cum eo centum quadraginta quatuor~
millia, habentes nomen ejus, et nomen Patris ejus scriptum in frontibus suis.
$Deo gratias

[Hymnus Laudes]
v. Salvete flores martyrum,
Quos lucis ipso in limine
Christi insecutor sustulit,
Ceu turbo nascentes rosas.
_
Vos prima Christi victima,
Grex immolatorum tener,
Aram sub ipsam simplices
Palma et coronis luditis.
_
Jesu, tibi sit gloria,
Qui natus es de Virgine,
Cum Patre et almo Spiritu,
In sempiterna sæcula.
Amen.

[Versum 2]
@:Versum 1

[Ant 2]
@:Ant 1

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

[Commemoratio 2] (rubrica trident)
@Sancti/12-25:Octava
@Sancti/12-26:Octava
@Sancti/12-27:Octava

[Commemoratio 3] (rubrica trident)
@Sancti/12-25:Octava
@Sancti/12-26:Octava
@Sancti/12-27:Octava

[Lectio Prima]
!Apo 14:4-5
v. Hi empti sunt ex hominibus primitiæ Deo et Agno, et in ore ipsorum non est~
inventum mendacium: sine macula enim sunt ante thronum Dei.

[Capitulum Tertia]
!Apo 14:1
v. Vidi supra montem Sion Agnum stantem, et cum eo centum quadraginta quatuor~
millia, habentes nomen ejus, et nomen Patris ejus scriptum in frontibus suis.
$Deo gratias

[Capitulum Sexta]
!Apo 14:4
v. Hi sunt, qui cum mulieribus non sunt coinquinati: virgines enim sunt. Hi~
sequuntur Agnum, quocumque ierit.
$Deo gratias

[Capitulum Nona]
@:Lectio Prima
$Deo gratias

[Ant Vespera 3]
@Sancti/12-25

[Capitulum Vespera]
@:Capitulum Tertia

[Hymnus Vespera]
@Sancti/12-28:Hymnus Laudes

[Versum 3]
V. Sub throno Dei omnes sancti clamant.
R. Vindica sanguinem nostrum Deus noster.

[Ant 3]
Innocentes pro Christo * infantes occisi sunt, ab iniquo rege lactentes~
interfecti sunt: ipsum sequuntur Agnum sine macula, et dicunt semper: Gloria~
tibi, Domine.

[Octava 2]
!Commemoratio Octavæ Ss. Innocentium
Ant. Hi sunt, qui cum mulieribus non sunt coinquinati: virgines enim sunt, et sequuntur Agnum quocumque ierit.
_
V. Herodes iratus occidit multos pueros.
R. In Bethlehem Judæ, civitate David.
_
$Oremus
Deus, cujus hodierna die præconium Innocentes Martyres non loquendo, sed moriendo confessi sunt: omnia in nobis vitiorum mala mortifica; ut fidem tuam, quam lingua nostra loquitur, etiam moribus vita fateatur.
$Per Dominum

[Octava 3]
@:Octava 2
