[Rank]
Ss. Chrysanthi et Dariæ Martyrum;;Simplex;;1.1;;vide C3

[Rule]
vide C3;

[Oratio]
Beatorum Martyrum tuorum, Domine, Chrysanthi et Dariæ, quæsumus, adsit nobis~
oratio: ut, quos veneramur obsequio, eorum pium jugiter experiamur auxilium.
$Per Dominum

[Lectio93]
Chrysanthus et Daria conjuges, nobili genere nati, fide etiam clariores, quam~
Daria, mariti opera, cum baptismo susceperat; Romæ innumerabilem hominum~
multitudinem, hæc mulierum, ille virorum, ad Christum converterunt. Quare~
Celerinus præfectus comprehensos tradidit Claudio tribuno: qui jussit a~
militibus Chrysanthum vinctum cruciatibus torqueri; sed vincula omnia resoluta~
sunt; mox compedes, in quos conjectus fuerat, confracti. Deinde bovis corio~
inclusum, in ardentissimo sole constituunt; tum pedibus ac manibus catena~
constrictis, in obscurum carcerem detrudunt: ubi solutis catenis, clarissima~
lux locum illustravit. Daria vero in lupanar compulsa, leonis tutela, dum in~
oratione defixa est, a contumelia divinitus defensa est. Denique in arenariam,~
quæ est via Salaria, uterque ductus, effossa terra, lapidibus obruti, parem~
martyrii coronam adepti sunt.
&teDeum
