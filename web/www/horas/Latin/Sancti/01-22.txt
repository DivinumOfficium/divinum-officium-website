[Rank]
Ss. Vincentii et Anastasii Martyrum;;Semiduplex;;2;;vide C3

[Rule]
vide C3;
9 lectiones

[Oratio]
Adesto, Domine, supplicationibus nostris: ut, qui ex iniquitate nostra reos nos esse cognoscimus, beatorum Martyrum tuorum Vincentii et Anastasii intercessione liberemur.
$Per Dominum

[Lectio4]
Vincentius, OscÃ¦ in Hispania citeriore natus, a prima Ã¦tate studiis deditus, sacras litteras a Valerio CÃ¦sare augustano episcopo didicit: cujus etiam partes suscepit prÃ¦dicandi Evangelium, quod episcopus, propter linguÃ¦ impedimentum, prÃ¦dicationis officio fungi non poterat. Ea re ad Dacianum, provinciÃ¦ a Diocletiano et Maximiano prÃ¦positum, delata Vincentius CÃ¦saraugustÃ¦ comprehenditur, et vinctus ad Dacianum Valentiam adducitur. Ubi verberibus et equuleo tortus, multis prÃ¦sentibus, cum nulla aut tormentorum vi, aut acerbitate, vel lenitate verborum a proposito deterreri posset; in craticula impositus, prunis ardentibus suppositis, ac ferreis unguibus excarnificatus, candentibusque laminis exustus, iterum ducitur in carcerem stratum testaceis fragmentis, ut ejus nudum corpus, somno oppressum, a subjectis etiam testarum aculeis torqueretur.

[Lectio5]
Verum, illo in tenebricosa incluso custodia, clarissimus splendor obortus totum carcerem illustravit; quÃ¦ lux cum summa admiratione omnes, qui aderant, affecisset; res a custode carceris ad Dacianum defertur. Qui eductum in molli culcitra collocat: et quem cruciatibus in suam sententiam trahere non poterat, deliciis perducere conatur. Sed invictus Vincentii animus Jesu Christi fide speque munitus vicit omnia: et ignis, ferri, tortorum immanitate superata, victor ad cÃ¦lestem martyrii coronam advolavit, undecimo Kalendas Februarii. Cujus corpus, cum projectum esset inhumatum, corvus et a volucribus et a lupo linguibus, rostro, alis mirabiliter defendit. Qua re cognita, Dacianus illud in altum mare demergi jubet: sed inde etiam divinitus ejectum ad littus, Christiani sepeliunt.

[Lectio6]
Anastasius Persa, monachus, Heraclio imperatore, cum sanctam Jerosolymorum terram visitasset, ad CÃ¦saream PalÃ¦stinÃ¦ pro Christi religione vincula et verbera constanter perpessus est. Mox a Persis ob eamdem causam variis cruciatibus affectus, a rege Chosroa una cum septuaginta aliis Christianis securi percutitur. Cujus reliquiÃ¦ primum Jerosolymam ad monasterium, in quo monasticam vitam professus erat, deinde Romam delatÃ¦, collocatÃ¦ sunt in monasterio ad Aquas Salvias.

[Lectio94]
Vincéntius, Oscæ in Hispánia citerióre natus, a prima ætáte stúdiis déditus, sacras lítteras a Valério Cæsaraugustáno epíscopo dídicit; cujus étiam partes suscépit prædicándi Evangélium, quod epíscopus, propter linguæ impediméntum, prædicatiónis offício fungi non póterat. Ea re ad Daciánum, impiíssimum præsidem deláta. Vincéntius ab eódem Valéntiam addúcitur; et cárceres, famem, equúleum aliáque tormentórum génera perpéssus, ad martyrii corónam advolávit undécimo Kaléndas Februárii. Anastásius Persa, mónachus, Heraclío imperatóre, cum sanctam Jerosolymórum terram visitásset, ad Cæsaréam Palæstínæ pro Christi religióne víncula et vérbera constánter perpéssus est. Mox a Persis ob eámdem causam váriis cruciátibus afféctus, a rege Chósroa una cum septuagínta áliis Christiánis secúri percútitur. Cujus relíquiæ primum Jerosólymam, deínde Romam delátæ, collocátæ sunt in monastério ad Aquas Sálvias.
&teDeum
