[Rank]
S. Pauli a Cruce Confessoris;;Duplex;;3;;vide C5

[Rule]
vide C5;mtv
9 lectiones

[Oratio]
Domine Jesu Christe, qui ad mysterium crucis prÃ¦dicandum, sanctum Paulum singulari caritate donasti, et per eum novam in Ecclesia familiam florescere voluisti: ipsius nobis intercessione concede; ut passionem tuam jugiter recolentes in terris, eiusdem fructum consequi mereamur in cÃ¦lis:
$Qui vivis

[Lectio4]
Paulus a Cruce UvadÃ¦ in Liguria natus, sed e Castellatio prope Alexandriam Statiellorum nobili genere oriundus, qua futurus esset sanctitate clarus, innotuit miro splendore, qui noctu implevit parientis matris cubiculum, et insigni augustÃ¦ cÃ¦li ReginÃ¦ beneficio, quÃ¦ puerum in flumen delapsum a certo naufragio illÃ¦sum eripuit. A primo rationis usu Jesu Christi crucifixi amore flagrans,. ejus contemplationi prolixius vacare coepit, et carnem innocentissimam vigiliis, flagellis, jejuniis, potu in sexta feria ex aceto cum felle mixto, ac dura quavis castigatione conterere. Martyrii desiderio incensus, exercitui se adjunxit, qui Venetiis, ad bellum Turcis inferendum, comparabatur; cognita vero inter orandum Dei voluntate, arma ultro reddidit, prÃ¦stantiori militiÃ¦ operam daturus, quÃ¦ EcclesiÃ¦ prÃ¦sidio esse, Ã¦ternamque hominum salutem procurare totis viribus niteretur. Reversus in patriam, honestissimis nuptiis, sibique delata patrui hereditate, recusatis, arctiorem inire crucis semitam, ac rudi tunica a suo episcopo indui voluit. Tum ejus jussu, ob eminentem vitÃ¦ sanctimoniam et rerum divinarum scientiam, nondum clericus, Dominicum agrum, maximo cum animarum fructu, divini verbi prÃ¦dicatione excoluit.

[Lectio5]
Romam profectus, theologicis disciplinis rite imbutus a summo Pontifice Benedicto decimo tertio ex obedientia sacerdotio auctus est. Facta sibi ab eodem potestate aggregandi socios, in solitudinem recessit Argentarii montis, quo eum beata Virgo jampridem invitaverat, veste illi simul ostensa atri coloris, passionis Filii sui insignibus decorata, ibique fundamenta jecit novÃ¦ congregationis. QuÃ¦ brevi, plurimis ab eo toleratis laboribus, prÃ¦claris aucta viris cum Dei benedictione valde succrevit; a Sede apostolica non semel confirmata, una cum regulis, quas orando ipse a Deo acceperat, et quarto addito voto, pergratam DominicÃ¦ passionis memoriam promovendi. Sacras virgines quoque instituit, quÃ¦ excessum caritatis divini Sponsi sedulo meditarentur. HÃ¦c inter, animarum inexhausta aviditate ab Evangelii prÃ¦dicatione numquam deficiens, homines pene innumeros, etiam perditissimos, aut in hÃ¦resim lapsos, in salutis tramitem adduxit. PrÃ¦sertim Christi enarranda passione mirifica ejus orationis vis erat, qua una cum astantibus in fletum effusus, quÃ¦libet obdurata corda ad poenitentiam scindebat.

[Lectio6]
Tanta in ejus pectore alebatur divinÃ¦ caritatis flamma, ut indusium quod erat cordi propius, sÃ¦pe veluti igne adustum, et binÃ¦ costulÃ¦ elatÃ¦ apparuerint. Sacrum prÃ¦sertim faciens non poterat a lacrimis temperare: frequenti quoque extasi cum mira interdum corporis elevatione frui, vultuque superna luce radiante conspiciebatur. Quandoque, dum concionaretur, cÃ¦lestis vox verba ei suggerentis audita fuit, aut sermo ejus ad plura millia passuum intonuit. ProphetiÃ¦ et linguarum dono, cordium scrutatione, potestate in dÃ¦mones, in morbos, in elementa enituit. Cumque ipsis summis Pontificibus carus ac venerandus esset, servum inutilem, peccatorem nequissimum, a dÃ¦moniis quoque conculcandum se judicabat Tandem, asperrimi vitÃ¦ generis ad longam usque senectutem tenacissimus, anno millesimo septingentesimo septuagesimo quinto, cum prÃ¦clara monita, veluti sui spiritus transmissa hereditate, alumnis tradidisset, EcclesiÃ¦ sacramentis ac cÃ¦lesti visione recreatus, RomÃ¦, qua prÃ¦dixerat die, migravit in cÃ¦lum. Eum Pius nonus Pontifex maximus in Beatorum, novisque deinde fulgentem signis, in Sanctorum numerum retulit.

[Lectio93]
!Commemoratio S. Vitalis Martyris.
Vitalis miles, sanctorum Gervasii et Protasii pater, una cum Paulino judice Ravennam ingressus, cum vidisset Ursicinum medicum ob christianÃ¦ fidei confessionem ductum ad supplicium, paululum in tormentis titubare, exclamavit: Ursicine medice, qui alios curare solitus es, cave ne te mortis Ã¦ternÃ¦ jaculo conficias. Qua voce confirmatus Ursicinus, martyrium fortiter subivit. Quare Paulinus incensus Vitalem comprehendi jubet, et equuleo tortum, atque in profundam foveam demersum, lapidibus obrui. Quo facto quidam Apollinis sacerdos, qui Paulinum in Vitalem incitarat, oppressus a dÃ¦mone, clamare coepit: Tu me nimium Vitalis Christi Martyr incendis: et illo Ã¦stu jactatus, se prÃ¦cipitavit in flumen.
&teDeum

[Lectio94]
Paulus a Cruce, Uvádæ in Ligúria natus, a primo ratiónis usu, Jesu Christi crucifíxi amóre flagrávit. Martyrii desidério incénsus, exercítui se adjúnxit, qui Venétiis ad bellum Turcis inferéndum comparabátur. Cógnita vero Dei voluntáte, honestíssimis núptiis sibíque deláta pátrui hereditáte recusátis, rudi túnica a suo epíscopo indútus, nondum cléricus, Domínicum agrum divíni verbi prædicatióne excóluit. Romæ a Summo Pontifice Benedícto décimo tértio ex obediéntia sacerdótio auctus, in solitúdinem recéssit Argentárii montis, quo eum beáta Virgo jamprídem invitáverat, veste illi simul osténsa atri colóris passiónis Fílii sui insígnibus decoráta, ibíque fundaménta jecit novæ congregatiónis, cujus sodáles voto adstringeréntur Domínicæ passiónis memóriam promovéndi. Sacras Vírgines quoque instítuit, quæ Dómini passiónem sédulo meditaréntur. Prædicatióne, virtútibus et divínis charismátibus clarus, Romæ obdormívit in Dómino, anno millésimo septingentésimo septuagésimo quinto. Eum Pius nonus Póntifex máximus in Beatórum, dein in Sanctórum númerum rétulit.
&teDeum

[Lectio7]
@Commune/C1a:Lectio7

[Lectio8]
@Commune/C1a:Lectio8

[Lectio9]
@Commune/C1a:Lectio9

[Commemoratio] (rubrica Divino aut rubrica Tridentina aut rubrica Reduced)
!Commemoratio S. Vitalis Mart.
@Commune/C2:Oratio proper
$Oremus
PrÃ¦sta, quÃ¦sumus omnipotens Deus: ut qui beati Vitalis Martyris tui natalitia colimus, intercessione ejus in tui nominis amore roboremur.
$Per Dominum
