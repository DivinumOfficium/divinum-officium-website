[Rank]
S. EphrÃ¦m Syri Confessoris et EcclesiÃ¦ Doctoris;;Duplex;;3;;vide C5a

[RankNewcal]
S. EphrÃ¦m Syri Confessoris et EcclesiÃ¦ Doctoris;;Duplex optional;;2;;vide C5a

[Name]
EphrÃ¦m

[Rule]
vide C5a;
9 lectiones

[Oratio]
Deus, qui Ecclesiam tuam beati EphrÃ¦m Confessoris tui et Doctoris mira eruditione et prÃ¦claris vitÃ¦ meritis illustrare voluisti: te supplices exoramus: ut ipso intercedente, eam adversus erroris et pravitatis insidias perenni tua virtute defendas.
$Per Dominum

[Commemoratio]
!Commemoratio SS. Marci et Marcelliani Martyrum
@Commune/C3:Oratio proper
$Oremus
PrÃ¦sta, quÃ¦sumus, omnipotens Deus: ut qui sanctorum Martyrum tuorum Marci et Marcelliani natalitia colimus; a cunctis malis imminentibus eorum intercessionibus liberemur.
$Per Dominum

[Lectio4]
EphrÃ¦m genere Syrus, Nisibeno patre natus est. Adhuc juvenis ad sanctum Jacobum episcopum se contulit, a quo baptizatus, brevi ita sanctitate et doctrina profecit, ut in schola Nisibi, MesopotamiÃ¦ urbe, florente magister fuerit constitutus. Post Jacobi episcopi mortem, Nisibi a Persis capta, Edessam profectus est; ubi primum in monte inter monachos consedit, deinde, ut plurimos ad se confluentes homines vitaret, vitam duxit eremiticam. EdessenÃ¦ ecclesiÃ¦ diaconus ordinatus, et ob humilitatem sacerdotium recusans, omnium virtutum splendore enituit, et pietatem et religionem vera sapientiÃ¦ professione sibi comparare sategit. Spem omnem in solo Deo defixam habens, quÃ¦vis humana ac transitoria contemnens, divina ac sempiterna assidue concupiscebat.

[Lectio5]
CÃ¦saream CappadociÃ¦, divino ductus Spiritu, cum petiisset, ipsum ibi os EcclesiÃ¦ Basilium vidit, et uterque mutua consuetudine opportunum in modum usus est. Ad innumeros errores refellendos, qui, tunc temporis grassantes, Ecclesiam Dei divexabant, atque ad mysteria Domini nostri Jesu Christi sedulo illustranda, plurimas edidit lucubrationes, Syro sermone compositas, et fere omnes in linguam GrÃ¦cam versas; atque, teste sancto Hieronymo, ipse ad tantum venit claritudinem, ut, post lectionem Scripturarum, publice in quibusdam ecclesiis ejus scripta recitarentur.

[Lectio6]
Universa illius opera, tam splendido doctrinÃ¦ lumine referta effecerunt, ut idem Sanctus, adhuc vivens, tamquam EcclesiÃ¦ Doctor, magno honore habitus fuerit. Metrica quoque cantica composuit in laudem beatissimÃ¦ Virginis MariÃ¦ ac Sanctorum: quam ob causam a Syris Spiritus Sancti cithara merito fuit appellatus. In mirifica ac pia devotione erga eamdem Virginem immaculatam primum excelluit. Meritis plenus, EdessÃ¦, in Mesopotamia, decimo quarto Kalendas Julii, decessit sub Valente principe: eumque, instántibus plúribus Sanctæ Románæ Ecclésiæ Cardinálibus, Patriárchis, Archiepíscopis, Epíscopis, Abbátibus, et religiósis famíliis, Benedíctus Papa décimus quintus, ex Sacrórum Rítuum Congregatiónis consúlto, universális Ecclésiæ Doctórem declarávit. 

[Lectio7]
Lectio sancti Evangelii secundum MatthÃ¦um
!Matt 5:13-19
In illo tempore: Dixit Jesus discipulis suis: Vos estis sal terrÃ¦. Quod si sal evanuerit, in quo salietur? Et reliqua.
_
Homilia sancti EphrÃ¦m Syri, Diaconi
!Sermo de vita et exercitatione monastica
PrÃ¦clarum est bonum inchoare atque perficere, et gratum Deo esse et utilem proximo, ipsique summo ac dulcissimo rectori nostro Christo Jesu placere, qui ait: Vos estis sal terrÃ¦, et columna cÃ¦lorum. Labor afflictionis tuÃ¦, dilectissime, tamquam somnus est; porro laboris requies inenarrabilis atque inÃ¦stimabilis. Attende ergo tibi ipsi sollicite, ne utrumque pariter amittas, dum neutrum plene persequeris, prÃ¦sentem scilicet sempiternamque lÃ¦titiam. Stude potius perfectam virtutem consequi, ornatam atque insignitam omnibus quÃ¦ diligit Deus. Hanc si assequaris, numquam irritabis Deum, neque proximum tuum violabis.

[Lectio8]
Porro virtus ista, unica uniusque speciei dicitur, variarum virtutum in se ipsa habens pulchritudinem. Diadema regium absque pretiosis lapidibus candentibusque margaritis connecti texique non potest; ita et hÃ¦c unica virtus sine variarum fulgore virtutum constare nequit. Est enim profecto simillima diademati regio. Nam, ut illi, si lapis unus aut margarita defuerit, in regio capite lucere pleniter nequit; ita et hÃ¦c unica virtus, nisi virtutum ceterarum honore conseritur, perfecta virtus non appellatur. Similis item est pretiosissimis epulis, exquisitissimis condimentis prÃ¦paratis, sed sale carentibus. Sicut enim pretiosi illi cibi sine sale comedi nequeunt; ita et ista virtus uniformis, si variarum virtutum gloria et honore decoretur, absit autem Dei proximique dilectio, vilis prorsus atque contemptibilis est.

[Lectio93]
Marcus et Marcellianus fratres Romani, propter christianam fidem a Fabiano duce comprehensi, ad stipitem alligati sunt, pedibus clavis confixis. Ad quos cum ita loqueretur judex: Resipiscite miseri, et vos ipsos ab his cruciatibus eripite: responderunt: Numquam tam jucunde epulati sumus, quam hÃ¦c libenter Jesu Christi causa perferimus, in cujus amore nunc fixi esse coepimus: Utinam tamdiu nos hÃ¦c pati sinat, quamdiu hoc corruptibili corpore vestiti erimus. Qui diem noctemque in tormentis divinas laudes canentes, denique telis transfixi, ad martyrii gloriam pervenerunt. Quorum corpora via Ardeatina sepulta sunt.
&teDeum

[Lectio94]
Ephræm, génere Syrus, Nisibéno patre natus est. Adhuc iúvenis ad sanctum Iacóbum epíscopum se cóntulit, a quo baptizátus, brevi ita sanctitáte et doctrína profécit, ut in schola Nísibi, Mesopotámiæ urbe, florénte magíster fúerit constitútus. Edessénæ ecclésiæ diáconus ordinátus et ob humilitátem sacerdótium recúsans, ómnium virtútum splendóre enítuit, et pietátem et religiónem vera sapiéntiæ professióne sibi comparáre satégit. Univérsa illíus ópera, tam spléndido doctrínæ lúmine reférta, effecérunt, ut idem Sanctus, adhuc vivens, tamquam Ecclésiæ Doctor, magno honóre hábitus fúerit. In mirífica ac pia devotióne erga Vírginem Immaculátam primum excélluit. Méritis plenus, Edéssæ in Mesopotámia, décimo quarto Kaléndas Iúlii, decéssit sub Valénte príncipe: eúmque Benedíctus Papa décimus quintus, ex Sacrórum Rítuum Congregatiónis consúlto, universális Ecclésiæ Doctórem declarávit.
&teDeum
