[Rank]
S. Aloisii GonzagÃ¦ Confessoris;;Duplex;;3;;vide C5

[Rule]
vide C5;
9 lectiones

[Oratio]
CÃ¦lestium donorum distributor Deus, qui in angelico juvene Aloisio miram vitÃ¦ innocentiam pari cum poenitentia sociasti: ejus meritis et precibus concede; ut innocentem non secuti, poenitentem imitemur.
$Per Dominum

[Lectio4]
Aloisius, Ferdinandi GonzagÃ¦ Castellionis Stiverorum marchionis filius, festinato propter vitÃ¦ periculum baptismo, prius cÃ¦lo quam terris nasci visus, primam illam gratiam tam constanter retinuit, ut in ea confirmatus crederetur. A primo rationis usu, quo se Deo statim obtulit, vitam duxit quotidie sanctiorem. Novennis FlorentiÃ¦ ante aram beatÃ¦ Virginis, quam parentis loco semper habuit, perpetuam virginitatem vovit: eamque, insigni Dei beneficio, nulla mentis aut corporis pugna tentatam servavit. Reliquas animi perturbationes coepit Ã¦tate illa tam fortiter comprimere, ut ne primo quidem earum motu deinde incitaretur. Sensus etiam, oculos prÃ¦cipue, ita cohibuit, ut non modo illos numquam in faciem intenderit MariÃ¦ AustriacÃ¦, quam plures annos inter honorarios Hispaniarum principis ephebos fere quotidie salutavit; sed a matris etiam vultu contineret: homo propterea sine carne, aut angelus in carne merito appellatus.

[Lectio5]
Adjecit sensuum custodiÃ¦ corporis cruciatum. Tria singulis hebdomadis jejunia, eaque plerumque modico pane et aqua tolerabat, quamquam perpetuum fuisse per id tempus ipsius jejunium videri potest, cum ejus prandia ferme vix unciam Ã¦quarent. SÃ¦pe etiam ter in die se funibus aut catenis cruentabat: flagella quandoque canum loris, cilicia equorum calcaribus supplevit. Mollem lectulum clam injectis asserum fragmentis asperabat, eo etiam ut citius ad orandum excitaretur, magnam quippe noctis partem, summa etiam hieme, solo tectus indusio, positis humi genibus, vel prÃ¦ languore jacens ac pronus, in cÃ¦lestium contemplatione traducebat. Interdiu quoque tres, quatuor, quinque horas in ea perstabat immotus, donec unam saltem animo nusquam distracto percurrisset. Cujus constantiÃ¦ prÃ¦mium fuit stabilitas mentis inter orandum alio non vagantis, immo perpetua velut extasi in Deo defixÃ¦. Ei demum ut unice adhÃ¦reret, victo post triennale acerrimum certamen patre, et aviti principatus jure in fratrem translato, societati Jesu, ad quam cÃ¦lesti voce Matriti fuerat accitus, RomÃ¦ se adjunxit.

[Lectio6]
In tirocinio ipso virtutum omnium magister haberi coepit, Exactissima in eo erat legum etiam minimarum custodia, mundi contemptus singularis implacabile odium sui Dei vero amor tam ardens, ut corpus etiam sensim absumeret, Jussus propterea mentem a divinis rebus tantisper avertere, occurrentem sibi ubique Deum irrito conatu fugiebat. Mira etiam proximos caritate amplexus, in publicis, quibus alacriter ministrabat, nosocomiis, contagiosam luem traxit, Qua lente consumptus, die quem prÃ¦dixerat, undecimo Kalendas Julii, Ã¦tatis anno quarto et vigesimo jam inchoato, cum antea flagellis cÃ¦di, atque humi stratus mori postulasset, migravit in cÃ¦lum, Ibi eum sancta Maria Magdalena de Pazzis tanta frui gloria, Deo monstrante, vidit, quantam vix esse in cÃ¦lo credidisset; ipsumque sanctimonia insignem, et caritate Martyrem incognitum fuisse prÃ¦dicavit, Multis etiam magnisque claruit miraculis, Quibus rite probatis, Benedictus decimus tertius Sanctorum fastis angelicum juvenum adscripsit, atque innocentiÃ¦ et castitatis exemplar simul et patronum studiosÃ¦ prÃ¦sertim juventuti dedit.

[Lectio7]
Lectio sancti Evangelii secundum MatthÃ¦um.
!Matt 22:29-40
In illo tempore: Respondens Jesus ait SadducÃ¦is: Erratis nescientes Scripturas, neque virtutem Dei. In resurrectione enim neque nubent, neque nubentur: sed erunt sicut Angeli Dei in cÃ¦lo. Et reliqua.
_
Homilia sancti Joannis Chrysostomi.
!Liber de Virginitate
Virginitas est bona: id ego quoque fateor. Atqui nuptiis etiam melior et istud tibi assentior: ac si libet, illud adjungam, tanto nuptiis eam prÃ¦stare, quanto cÃ¦lum terrÃ¦, quanto hominibus Angeli antecellunt: ac, si quid prÃ¦terea addendum est, etiam magis. Nam si neque nubunt Angeli, neque uxorem ducunt, non etiam carne et sanguine coagmentati sunt: in terris prÃ¦terea non commorantur, non cupiditatum aut libidinum perturbationibus sunt obnoxii; non cibi indigent, aut potus; non sunt ejusmodi, ut eos dulcis sonus, aut cantus mollis, aut prÃ¦clara species possit allicere; nulla denique ejus generis illecebra capiuntur.

[Lectio8]
At humanum genus cum natura beatis illis mentibus inferius sit, omni vi studioque contendit, ut, quoad ejus fieri potest, illas assequatur. Quomodo? Non nubunt Angeli: at neque etiam virgo. Assistentes illi semper ad Deum, eidem inserviunt; et istud ipsum virgo. Quod si virgines, quamdiu corporis onere deprimuntur, quemadmodum Angeli in cÃ¦lum nequeunt ascendere, illud eo vel maximo solatio compensant, quod modo spiritu et corpore sancti sint, cÃ¦li Regem recipiunt. Videsne virginitatis prÃ¦stantiam? quomodo terrarum incolas sic afficiat, ut qui corpore vestiti sunt, eos incorporeis mentibus exÃ¦quet?

[Lectio9]
Qua enim, quÃ¦so, re differebant ab Angelis Elias, Eliseus, Joannes, veri hi virginitatis amatores? Nulla, nisi quod mortali natura constabant. Nam cetera si quis diligenter inquirat, hi nihilo minus affecti reperientur, quam beatÃ¦ illÃ¦ mentes: et idipsum quo inferiore conditione videntur esse, in magna est eorum laude ponendum. Ut enim terrarum incolÃ¦, et ii qui essent mortali natura, possent ad illam virtutem vi et contentione pervenire; vide quanta eos fortitudine, quanta vitÃ¦ ratione prÃ¦ditos fuisse oporteat.
&teDeum

[Lectio94]
Aloísius, Ferdinándi Gonzágæ Castelliónis Stiverórum marchiónis fílius, festináto propter vitæ perículum baptísmo, prius cælo quam terris nasci visus, primam illam grátiam tam constánter retínuit, ut in ea confirmátus crederétur. Novénnis Floréntiæ ante aram beátæ Vírginis, quam paréntis loco semper hábuit, perpétuam virginitátem vovit; eámque, insígni Dei beneficio, nulla mentis aut córporis pugna tentátam servávit, homo proptérea sine carne, aut ángelus in carne mérito appellátus. Avíti principátus jure in fratrem transmísso, societáti Jesu Romæ se adjúnxit. In tirocínio ipso ómnium virtútum magíster habéri cœpit. In eo Dei amor erat tam ardens, ut corpus étiam sensim absúmeret. Mira étiam próximos caritáte ampléxus, in públicis, quibus alácriter ministrábat, nosocomíis contagiósam luem traxit. Qua lente consúmptus, undécimo Kaléndas Júlii, ætátis anno quarto et vigésimo jam inchoáto, migrávit in cælum. Quem Benedíctus décimus tértius inter Sanctos rétulit, atque innocéntiæ et castitátis exémplar simul et patrónum studiósæ præsértim juventúti dedit.
&teDeum
