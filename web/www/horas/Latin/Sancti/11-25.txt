[Rank]
S. CatharinÃ¦ Virginis et Martyris;;Duplex;;3;;vide C6b

[RankNewcal]
S. CatharinÃ¦ Virginis et Martyris;;Duplex optional;;2;;vide C6b

[Rule]
vide C6b;
9 lectiones

[Oratio]
Deus, qui dedisti legem Moysi in summitate montis Sinai, et in eodem loco per sanctos Angelos tuos corpus beatÃ¦ CatharinÃ¦ Virginis et Martyris tuÃ¦ mirabiliter collocasti: prÃ¦sta, quÃ¦sumus: ut ejus meritis et intercessione, ad montem, qui Christus est, pervenire valeamus:
$Qui tecum

[Lectio4]
Catharina nobilis virgo Alexandrina, a prima Ã¦tate studia liberalium artium cum fidei ardore conjungens, brevi ad eam sanctitatis et doctrinÃ¦ perfectionem pervenit, ut decem et octo annos nata eruditissimum quemque superaret. QuÃ¦ cum Maximini jussu multos propter christianÃ¦ religionis professionem varie tormentis cruciatos, ad supplicium rapi videret, non dubitanter ipsum adiit Maximinum, eique nefariam immanitatem objiciens sapientissimis rationibus Christi fidem ad salutem necessariam esse affirmavit.

[Lectio5]
Cujus prudentiam Maximinus admiratus, retineri eam jubet, accersitis undique doctissimis hominibus, magnisque propositis prÃ¦miis, qui convictam Catharinam a Christi fide ad idolorum cultum perduxissent. Quod contra accidit. Nam plures philosophi, qui ad eam coarguendam convenerant, vi ac subtilitate ejus disputationis tanto Jesu Christi amore sunt incensi, ut pro illo mori non dubitaverint. Quamobrem Maximinus blanditiis ac promissis Catharinam de sententia deducere aggreditur: verum id frustra fieri intelligens verberibus affectam, plumbatisque contusam, dies undecim sine cibo ac potu inclusam tenet in carcere.

[Lectio6]
Quo tempore Maximini uxor, et Porphyrius belli dux, visendÃ¦ virginis causa carcerem ingressi, et eiusdem prÃ¦dicatione in Jesum Christum credentes, postea martyrio coronati sunt. Interim Catharina educitur e custodia, et rota expeditur, crebris et acutis prÃ¦fixa gladiis, ut virginis corpus crudelissime dilaceraretur. QuÃ¦ machina brevi, CatharinÃ¦ oratione, confracta est: eoque miraculo multi Christi fidem susceperunt. Ipse Maximinus in impietate et crudelitate obstinatior, Catharinam securi percuti imperat. QuÃ¦ fortiter dato capite, ad duplicatum virginitatis et martyrii prÃ¦mium evolavit septimo Kalendas Decembris: cujus corpus ab Angelis in Sina ArabiÃ¦ monte mirabiliter collocatum est.

[Lectio94]
Catharína, nóbilis virgo Alexandrína, liberálium ártium stúdia cum fídei ardóre conjúngens, cum multos Christiános Maximíni jussu ad supplícium rapi vidéret, ipsum ádiit Maximínum, eíque Christi fidem ad salútem esse necessáriam strénue affirmávit. Ejus prudéntiam admirátus, tyránnus retinéri eam jubet; et, accersítis úndique doctíssimis homínibus, ei persuadére studet, ut ad idolórum cultum se convértat. Sed contra áccidit; plures enim ex iis viris, sapientíssimis ratiónibus a Catharína convícti, Christi fidem sunt ampléxi et pro ea mori non dubitárunt. Quam ob rem Maximínus blandítiis primum, deínde torméntis Catharínam de senténtia dedúcere aggréditur; sed, cum nihil profíceret, eam secúri pércuti ímperat.
&teDeum
