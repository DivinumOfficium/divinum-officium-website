[Rank]
S. Urbanis  Papæ et Martyris;;Simplex;;1.1;;vide C2

[Rule]
vide C2;

[Oratio]
Da quæsumus omnipotens Deus: ut qui beati Urbani Martyris tui atque Pontificis solemnia colimus, ejus apud te intercessionibus adjuvemur.
$Per Dominum.

[Oratio] (rubrica 1960)
Deus, qui Ecclesiam tuam in apostolicæ petræ soliditate fundatam, ab infernarum eruis terrore portarum: præsta, quæsumus, ut intercedente beato Urbano Martyre tuo atque Summo Pontifice, in tua veritate persistens, continua securitate muniatur.
$Per Dominum.

[Lectio93]
!Pro Urbano I Martyre
Urbanus Romanus, Alexandro Severo imperatore, doctrina et vitæ sanctitate multos ad Christi fidem convertit: in illis Valerianum, beatæ Cæciliæ sponsum, et Tiburtium Valeriani fratrem; qui postea martyrium forti animo subierunt. Hic de bonis Ecclesiæ attributis scripsit his verbis: Ipsæ res fidelium, quæ Domino offeruntur, non debent in alios usus, quam ecclesiasticos et christianorum fratrum, vel indigentium, converti: quia vota sunt fidelium, et pretia peccatorum, ac patrimonia pauperum. Sedit annos sex, menses septem, dies quatuor: ac martyrio coronatus, sepultus est in coemeterio Prætextati, octavo Kalendas Junii. Ordinationibus quinque habitis mense Decembri, creavit presbyteros novem, diaconos quinque, episcopos per diversa loca octo.
&teDeum
