[Rank]
S. Mariæ Magdalenæ Poenitentis;;Duplex;;3;;vide C7a

[Rule]
vide C7a;
9 lectiones;
scriptura1960

[Hymnus Vespera]
v. Pater superni luminis,
Cum Magdalenam respicis,
Flammas amoris excitas,
Geluque solvis pectoris.
_
Amore currit saucia
Pedes beatos ungere,
Lavare fletu, tergere
Comis, et ore lambere.
_
Astare non timet cruci,
Sepulcro inhæret anxia:
Truces nec horret milites,
Pellit timorem caritas.
_
O vera, Christe, caritas,
Tu nostra purga crimina,
Tu corda reple gratia,
Tu redde cæli præmia.
_
* Patri, simulque Filio,
Tibique Sancte Spiritus,
Sicut fuit, sit jugiter
Sæclum per omne gloria.
Amen.

[Versum 1]
@Commune/C6:Versum 2

[Ant 1]
Mulier * quæ erat in civitate peccatrix, ut cognovit quod Jesus accubuit in domo Simonis leprosi, attulit alabastrum unguenti, et stans retro secus pedes Jesu, lacrimis coepit rigare pedes ejus, et capillis capitis sui tergebat, et osculabatur pedes ejus, et unguento ungebat.

[Oratio]
Beatæ Mariæ Magdalenæ, quæsumus, Domine, suffragiis adjuvemur: cujus precibus exoratus, quatriduanum fratrem Lazarum vivum ab inferis resuscitasti:
$Qui vivis

[Invit]
Laudemus Deum nostrum, * In conversione Mariæ Magdalenæ.

[Hymnus Matutinum]
v. Maria castis osculis
Lambit Dei vestigia:
Fletu rigat, tergit comis,
Detersa nardo perlinit.
_
* Deo Patri sit gloria,
Ejusque soli Filio,
Cum Spiritu Paraclito,
Nunc, et per omne sæculum.
Amen.

[Lectio1]
De Canticis canticorum.
!Cant 3:1-4
1 In lectulo meo, per noctes, quæsivi quem diligit anima mea: quæsivi illum, et non inveni.
2 Surgam, et circuibo civitatem: per vicos et plateas quæram quem diligit anima mea: quæsivi illum, et non inveni.
3 Invenerunt me vigiles qui custodiunt civitatem: Num quem diligit anima mea vidistis?
4 Paululum cum pertransissem eos, inveni quem diligit anima mea: tenui eum, nec dimittam, donec introducam illum in domum matris meæ, et in cubiculum genitricis meæ.

[Responsory1]
@Tempora/Pasc0-1::s/[Aa]ll.*//g

[Lectio2]
!Cant 8:1-4
1 Quis mihi det te fratrem meum, sugentem ubera matris meæ, ut inveniam te foris, et deosculer te, et jam me nemo despiciat?
2 Apprehendam te, et ducam in domum matris meæ: ibi me docebis, et dabo tibi poculum ex vino condito, et mustum malorum granatorum meorum.
3 Læva ejus sub capite meo, et dextera illius amplexabitur me.
4 Adjuro vos, filiæ Jerusalem, ne suscitetis, neque evigilare faciatis dilectam, donec ipsa velit.

[Responsory2]
R. Congratulamini mihi omnes qui diligitis Dominum: quia quem quærebam, apparuit mihi:
* Et dum flerem ad monumentum, vidi Dominum meum, alleluia.
V. Recedentibus discipulis non recedebam, et amoris ejus igne succensa ardebam desiderio.
R. Et dum flerem ad monumentum, vidi Dominum meum, alleluia.

[Responsory2](rubrica 1960)
@:Responsory3

[Lectio3]
!Cant 8:5-7
5 Quæ est ista quæ ascendit de deserto, deliciis affluens, innixa super dilectum suum? Sub arbore malo suscitavi te; ibi corrupta est mater tua, ibi violata est genitrix tua.
6 Pone me ut signaculum super cor tuum, ut signaculum super brachium tuum, quia fortis est ut mors dilectio, dura sicut infernus æmulatio: lampades ejus lampades ignis atque flammarum.
7 Aquæ multæ non potuerunt exstinguere caritatem, nec flumina obruent illam. 

[Responsory3]
R. Tulerunt Dominum meum, et nescio ubi posuerunt eum. Dicunt ei Angeli: Mulier quid ploras? surrexit, sicut dixit:
* Præcedet vos in Galilæam, ibi eum videbitis.
V. Cum ergo fleret, inclinavit se, et prospexit in monumentum, et vidit duos Angelos in albis sedentes, qui dicunt ei.
R. Præcedet vos in Galilæam, ibi eum videbitis.
&Gloria
R. Præcedet vos in Galilæam, ibi eum videbitis.

[Lectio4]
Sermo sancti Gregorii Papæ.
!Homilia 25. in Evang.
Maria Magdalene, quæ fuerat in civitate peccatrix, amando veritatem, lavit lacrimis maculas criminis: et vox Veritatis impletur, qua dicitur: Dimissa sunt ei peccata multa, quia dilexit multum. Quæ enim prius frigida peccando remanserat, postmodum amando fortiter ardebat. Quæ a monumento Domini, etiam discipulis recedentibus, non recedebat: Exquirebat, quem non invenerat: flebat inquirendo, et amoris sui igne succensa ejus quem ablatum credidit, ardebat desiderio. Unde contigit, ut eum sola tunc videret, quæ remanserat ut quæreret: quia nimirum virtus boni operis perseverantia est.

[Lectio5]
Quæsivit ergo prius, et minime invenit: perseveravit ut quæreret, unde et contigit ut inveniret: actumque est, ut desideria dilata crescerent, et crescentia caperent quod invenissent. Hinc est enim, quod de eodem sponsa Ecclesia in Canticis canticorum dicit: In lectulo meo per noctes quæsivi quem diligit anima mea. Dilectum namque in lectulo quærimus, quando in præsentis vitæ aliquantula requie Redemptoris nostri desiderio suspiramus. Per noctem quærimus: quia etsi jam in illo mens vigilat, tamen adhuc oculus caligat.

[Lectio6]
Sed qui dilectum suum non invenit, restat ut surgat, civitatem circumeat, id est, sanctam electorum Ecclesiam mente et inquisitione percurrat: per vicos eum et plateas quærat, id est, per angusta et lata gradientes aspiciat; ut si qua invenire in eis valeat, ejus vestigia exquirat: quia sunt nonnulli etiam vitæ sæcularis, qui imitandum aliquid habeant de actione virtutis. Quærentes autem nos vigiles inveniunt, qui custodiunt civitatem: quia sancti Patres, qui Ecclesiæ statum custodiunt, bonis nostris studiis occurrunt, ut suo vel verbo vel scripto nos doceant. Quos cum paululum pertransimus, invenimus quem diligimus: quia Redemptor noster, etsi humilitate homo inter homines, divinitate tamen super homines fuit.

[Lectio7]
Lectio sancti Evangelii secundum Lucam.
!Luc 7:36-50
In illo tempore: Rogabat Jesum quidam de pharisæis, ut manducaret cum illo. Et ingressus domum pharisæi discubuit. Et reliqua.
_
Homilia sancti Augustini Episcopi.
!Lib. 50. Homilia 23. tom. 10.
Evangelium cum legeretur, attentissime audistis: et res gesta narrata atque versata est ante oculos cordis vestri. Vidistis enim non carne, sed mente, Dominum Jesum Christum in domo pharisæi recumbentem, et ab illo invitatum non fastidientem. Vidistis etiam in civitate mulierem famosam, mala utique fama, quæ erat peccatrix, non invitatam irruisse convivio, ubi suus medicus recumbebat, et quæsisse pia impudentia sanitatem: irruens, quasi importuna convivio opportuna beneficio. Noverat enim quanto morbo laboraret: et illum ad sanandum esse idoneum, ad quem venerat, sciebat.

[Lectio8]
Accessit ergo non ad caput Domini, sed ad pedes. Et quæ diu male ambulaverat, vestigia recta quærebat. Prius fudit lacrimas cordis, et lavit Domini pedes obsequio confessionis, capillis suis tersit, osculata est, unxit: tacita loquebatur, non sermonem promebat, sed devotionem ostendebat. Quia ergo tetigit Dominum rigando, osculando, tergendo, ungendo pedes ejus: pharisæus, qui invitaverat Dominum Jesum Christum, quia ex illo genere erat hominum superborum, de quibus Isaias propheta dicit: Qui dicunt, Recede longe a me: noli me tangere, quoniam mundus sum: putavit Dominum nescisse mulierem.

[Lectio9]
O pharisæe invitator et irrisor Domini: Dominum pascis, et a quo pascendus sis, non intelligis? Unde scis Dominum nescisse quæ fuerit illa mulier, nisi quia permissa est accedere, nisi quia, illo patiente, osculata est pedes ejus, nisi quia tersit, nisi quia unxit? Hæc enim non debuit permitti facere in pedibus mundis mulier immunda? Ad illius ergo pharisæi pedes si talis mulier accessisset, dicturus erat, quod Isaias de talibus dicit: Recede a me, noli me tangere: quoniam mundus sum. Accessit autem ad Dominum immunda, ut rediret munda: accessit ægra, ut rediret sana: accessit confessa, ut rediret professa.
&teDeum

[Hymnus Laudes]
v. Summi Parentis Unice,
Vultu pio nos respice,
Vocans ad arcem gloriæ
Cor Magdalenæ poenitens.
_
Amissa drachma regio
Recondita est ærario;
Et gemma deterso luto
Nitore vincit sidera.
_
Jesu, medela vulnerum,
Spes una poenitentium,
Per Magdalenæ lacrimas
Peccata nostra diluas.
_
Dei Parens piissima
Hevæ nepotes flebiles
De mille vitæ fluctibus
Salutis in portum vehas.
_
Uni Deo sit gloria,
Pro multiformi gratia,
Peccantium qui crimina
Remittit, et dat præmia.
Amen.

[Versum 2]
V. Elegit eam Deus, et præelegit eam.
R. In tabernaculo suo habitare facit eam.

[Ant 2]
Maria * unxit pedes Jesu, et extersit capillis suis, et domus impleta est ex odore unguenti.

[Versum 3](rubrica 1960)
@Sancti/07-22:Versum 2

[Ant 3](rubrica 1960)
Mulier * quæ erat in civitate peccatrix, attulit alabastrum unguenti, et stans retro secus pedes Domini, lacrimis coepit rigare pedes ejus, et capillis capitis sui tergebat.

[Lectio94]
@:Lectio4
&teDeum
