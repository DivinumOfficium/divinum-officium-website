[Rank]
S. Josaphat Episcopi et Martyris;;Duplex;;3;;vide C2

[Rule]
vide C2;
9 lectiones

[Oratio]
Excita, quÃ¦sumus, Domine, in Ecclesia tua Spiritum, quo repletus beatus Josaphat Martyr et Pontifex tuus animam suam pro ovibus posuit: ut, eo intercedente, nos quoque eodem Spiritu moti ac roborati, animam nostram pro fratribus ponere non vereamur.
$Per Dominum eiusdem

[Lectio4]
Josaphat Kuncewitius nobilibus et catholicis parentibus VladimiriÃ¦ in Volhinia natus, cum puerulus matrem de Christi passione loquentem audiret, jaculo a latere imaginis Jesu crucifixi immisso, vulnus in corde suscepit. Dei amore incensus, adeo orationi aliisque piis operibus instare coepit, ut provectioribus adolescentibus exemplo et admirationi esset. Vicennis inter claustrales sancti Basilii alumnos monasticam regulam professus, mirum quos in evangelica perfectione progressus fecerit Nudis pedibus, frigidissima licet sÃ¦viente regionis hieme, incedebat: carnes numquam, vinum nonnisi ex obedientia adhibuit, asperrimoque cilicio ad obitum usque corpus afflixit. Castitatis florem, quem ab adolescentia Virgini DeiparÃ¦ voverat, inviolatum servavit. Virtutis doctrinÃ¦que ejus brevi sic fama percrebuit, ut quamvis junior, Bytenii monasterio prÃ¦fectus sit; mox Vilnensis archimandrita, ac demum archiepiscopus Polocensis, invitus quidem, sed Catholicis gestientibus, fuerit renuntiatus.

[Lectio5]
Hac dignitate auctus, nihil de priori vivendi ratione remittens, nonnisi divinum cultum et creditarum sibi ovium salutem cordi habuit. CatholicÃ¦ unitatis ac veritatis strenuus propugnator, totis viribus adlaboravit ut schismaticos hÃ¦reticosque ad communionem cum beati Petri sede reduceret. Summum Pontificem ejusque potestatis plenitudinem ab impudentissimis impiorum calumniis et erroribus, qua concionibus, qua scriptis pietate ac doctrina refertis defendere numquam destitit. Episcopalem jurisdictionem et EcclesiÃ¦ bona a laicis usurpata vindicavit. Incredibile dictu est quot hÃ¦reticos in sinum matris EcclesiÃ¦ revocaverit. Unionis vero GrÃ¦cÃ¦ EcclesiÃ¦ cum Latina Josaphatum promotorem exstitisse prÃ¦clarissimum, etiam pontificia oracula diserte testantur. Ad hÃ¦c, et templi Dei decori instaurando, et sacrarum virginum exstruendis Ã¦dibus, aliisque piis operibus juvandis, mensÃ¦ suÃ¦ proventus ultro erogavit. In pauperes adeo effusus, ut cum olim inopiÃ¦ cujusdam viduÃ¦ sublevandÃ¦ nihil occurreret, episcopale pallium, seu omophorion, oppignorari jusserit.

[Lectio6]
Tot catholicÃ¦ fidei incrementa perditissimorum hominum adeo excitaverunt odia, ut, conspiratione inita, Christi athletam ad necem quÃ¦rerent; quam sibi imminere ipse in suo ad populum sermone prÃ¦nuntiavit. Cum itaque Vitepscum pastoralis visitationis gratia profectus esset, illi archiepiscopales invadunt Ã¦des; obvios quosque feriunt ac cÃ¦dunt. Tum vir mitissimus quÃ¦rentibus sponte occurrit, eosque amice compellans, Filioli, inquit, quare familiares meos cÃ¦ditis? Si quid contra me habetis, ecce adsum. Hinc impetu facto, eum verberibus contundunt, telis confodiunt, ac demum immani securi necatum, in flumen projiciunt; die duodecima Novembris anni sexcentesimi vicesimi tertii supra millesimum, Ã¦tatis ejus quadragesimi tertii. Corpus mirabili luce circumfusum, ex imo fluminis alveo elatum est. Sanguis Martyris parricidis ipsis in primis profuit, qui fere omnes capitis damnati, ejurato schismate suum scelus detestati sunt. Cum tantus PrÃ¦sul plurimis post obitum coruscaret miraculis, eum Urbanus octavus Pontifex Maximus Beatorum honoribus decoravit. Pius nonus tertio Kalendas Julias anni millesimi octingentesimi sexagesimi septimi, cum sÃ¦cularia Apostolorum Principum solemnia celebrarentur, coram Patrum Cardinalium senatu, simulque astantibus fere quingentis, Patriarchis, Metropolitis et Episcopis cujuscumque ritus, qui ex toto terrarum orbe convenerant, hunc ecclesiasticÃ¦ unitatis assertorem, primum ex orientalibus, solemni ritu in Vaticana Basilica Sanctorum ordini accensuit. Cujus Officium ac Missam Leo decimus tertius Summus Pontifex ad universam extendit Ecclesiam.

[Lectio94]
Jósaphat Kuncewítius, nobílibus et cathólicis paréntibus Vladimíriæ in Volhínia natus, cum puérulus matrem de Christi passióne loquéntem audíret, jáculo e látere imáginis Christi crucifíxi immísso, vulnus in corde suscépit. Vicénnis inter claustráles sancti Basilíi alúmnos régulam monásticam proféssus est. Mox Vilnénsis archimandríta, demum archiepíscopus Polocénsis renuntiátus, se præbuit ómnium virtútum exémplar. Strénuus promótor éxstitit uniónis Ecclésiæ Græcæ cum Latína, et in sinum matris Ecclésiæ innúmeros hæréticos revocávit. Vitépscum pastorális visitatiónis grátia proféctus, et a schismáticis ad necem quæsítus, ipsis archiepiscopáles ædes jam invadéntibus, sponte occúrrens: Filíoli, inquit, si quid contra me habétis, ecce adsum. Hinc, ímpetu facto, eum verbéribus contúndunt, telis confódiunt et, secúri necátum, in flumen projíciunt. Sanguis Mártyris parricídis ipsis in primis prófuit, qui fere omnes, cápitis damnáti, ejuráto schísmate, scelus detestáti sunt. Urbánus Papa octávus eum Beatórum honóribus decorávit; Pius autem nonus hunc ecclesiásticæ unitátis assertórem, primum ex orientálibus, Sanctórum órdini accénsuit.
&teDeum

[Lectio7]
Lectio sancti Evangelii secundum Joannem.
!Joannes 10:11-16
In illo tempore: Dixit Jesus pharisÃ¦is: Ego sum pastor bonus. Bonus pastor animam suam dat pro ovibus suis. Et reliqua.
_
Homilia sancti Joannis Chrysostomi.
!Hom. 59. in Joannem.
Magnum quiddam, dilectissimi, magnum, inquam, est EcclesiÃ¦ prÃ¦latio, et quÃ¦ multa indiget sapientia et fortitudine, qualem Christus proposuit: ut animam pro ovibus ponamus, et numquam illas deseramus: ut lupo generose resistamus. HÃ¦c enim inter pastorem et mercenarium est differentia. Alter propriÃ¦, contemptis ovibus: alter, sua contempta, ovium semper saluti invigilat. Pastoris ergo exemplo demonstrato, deceptores duos meminit; furem mactantem et rapientem oves; et mercenarium permittentem, neque defendentem comissas.

[Lectio8]
Quod superiori tempore Ezechiel his verbis insectatus est: VÃ¦ pastoribus Israël: nonne pascebant semetipsos? nonne greges pascuntur a pastoribus? Sed illi contrarium faciebant, quod maximÃ¦ malitiÃ¦ genus est, et plurimorum causa malorum. Idcirco inquit: Neque quod abjectum erat, reducebant: neque quod perierat quÃ¦rebant: neque confractum alligabant: neque infirmum consolidabant: quoniam se, non gregem pascebant. Idem et Paulus aliis verbis significat: Omnes quÃ¦ sua sunt, quÃ¦runt, non quÃ¦ Jesu Christi.

[Lectio9]
Verum ab utroque se dissidere ostendit Christus: ab illis quidem, qui in aliorum perniciem veniunt, cum dicat, se propterea venisse, ut vitam haberent et abundantius haberent: ab his autem, qui oves a lupis rapi negligebant, dicendo se propter eas animam ponere, ne oves perirent. Nam cum JudÃ¦i ipsum interimere vellent non propterea destitit a doctrina, neque credentes tradidit, sed perstitit, et pertulit mortem: ideo frequenter inquit: Ego sum pastor bonus. QuÃ¦ cum nullo niti testimonio viderentur (quod enim poneret animam suam, non multo post re demonstratum est; quod autem vitam haberent et abundantius haberent, eventurum erat in futuro sÃ¦culo) alterum ab altero confirmat.
&teDeum
