[Rank]
S. Cajetani Confessoris;;Duplex;;3;;vide C5

[Rule]
vide C5;
9 lectiones

[Ant 1]
@Tempora/Pent14-0:Ant 3:s/. alleluia//

[Oratio]
Deus, qui beato Cajetano Confessori tuo apostolicam vivendi formam imitari tribuisti: da nobis, ejus intercessione et exemplo, in te semper confidere, et sola cælestia desiderare.
$Per Dominum.

[Commemoratio 2]
!Commemoratio S. Donati, Ep. et Mart.
@Commune/C2:Oratio proper
v. Oremus.
Deus, tuorum gloria sacerdotum: præsta quæsumus; ut sancti Martyris tui et Episcopi Donati, cujus festa gerimus, sentiamus auxilium.
$Per Dominum

[Lectio4]
Cajetanus, nobili Thienæa gente Vicentiæ ortus, statim a matre Deiparæ Virgini oblatus est. Mira a teneris annis morum innocentia in eo eluxit, adeo ut Sanctus ab omnibus nuncuparetur. Juris utriusque lauream Patavii adeptus, Romam profectus est: ubi inter prælatos a Julio secundo collocatus, et sacerdotio initiatus, tanto divini amoris æstu succensus est, ut relicta aula se totum Deo mancipaverit. Nosocomiis proprio ære fundatis, etiam morbo pestilenti laborantibus, suis ipse manibus inserviebat. Proximorum saluti assidua cura incumbebat, dictus propterea Venator animarum.

[Lectio5]
Collapsam ecclesiasticorum disciplinam ad formam apostolicæ vitæ instaurare desiderans, ordinem Clericorum regularium instituit, qui, abdicata rerum omnium terrenarum sollicitudine, nec reditus possiderent, nec vitæ subsidia a fidelibus peterent, sed solis eleemosynis sponte oblatis viverent. Itaque approbante Clemente septimo ad aram maximam basilicæ Vaticanæ una cum Joanne Petro Carafa episcopo Theatino, qui postea Paulus quartus Pontifex maximus fuit, et aliis duobus eximiæ pietatis viris, vota solemnia emisit. In Urbis direptione a militibus crudelissime vexatus ut pecuniam proderet, quam dudum in cælestes thesauros manus pauperum deportaverant, verbera, tormenta, et carceres invicta patientia sustinuit. In suscepto vitæ instituto constantissime perseveravit, soli divinæ providentiæ inhærens, quam sibi numquam defuisse aliquando miracula comprobarunt.

[Lectio6]
Divini cultus studium, nitorem domus Dei, sacrorum rituum observantiam, et sanctissimæ Eucharistiæ frequentiorem usum maxime promovit. Hæresum monstra et latebras non semel detexit, ac profligavit Orationem ad octo passim horas jugibus lacrimis protrahebat: sæpe in extasim raptus, ac prophetiæ dono illustris. Romæ nocte natalitia ad præsepe Domini, infantem Jesum accipere meruit a Deipara in ulnas suas. Corpus integras noctes interdum verberationibus affligebat; nec umquam adduci potuit, ut vitæ asperitatem emolliret, testatus, in cinere et cilicio velle se mori. Denique ex animi dolore concepto morbo, quod offendi plebis seditione Deum videret, cælesti visione recreatus, Neapoli migravit in cælum: ibique corpus ejus in ecclesia sancti Pauli magna religione colitur. Quem multis miraculis in vita et post mortem gloriosum, Clemens decimus Pontifex maximus Sanctorum numero adscripsit.

[Lectio7]
Lectio sancti Evangelii secundum Matthæum.
!Matt 6:24-33
In illo tempore: Dixit Jesus discipulis suis: Nemo potest duobus dominis servire. Et reliqua.
_
Homilia sancti Augustini Episcopi.
!Lib. 2. de Serm. Domini in monte, cap. 14.
Nemo potest duobus dominis servire: Ad hanc ipsam intentionem referendum est. quod consequenter exponit, dicens: Aut enim unum odio habebit, et alterum diliget: aut alterum patietur, et alterum contemnet. Quæ verba diligenter consideranda sunt: nam qui sint duo domini, deinceps ostendit, cum dicit: Non potestis Deo servire, et mammonæ. Mammona apud Hebræos divitiæ appellari dicuntur. Congruit et Punicum nomen: nam lucrum Punice mammon dicitur. Sed qui servit mammonæ, illi utique servit, qui rebus istis terrenis merito suæ perversitatis præpositus, magistratus hujus sæculi a Domino dicitur. Aut enim unum odio habebit homo, et alterum diliget, id est Deum: aut alterum patietur, et alterum contemnet. Patietur enim durum et perniciosum dominum, quisquis servit mammonæ: sua enim cupiditate implicatus, subditur diabolo, et non eum diligit. Quis enim est qui diligat diabolum? sed tamen patitur. 

[Lectio8]
Ideo, inquit, dico vobis, non habere sollicitudinem animæ vestræ quid edatis, neque corpori vestro quid induatis: ne forte, quamvis jam superflua non quærantur, propter ipsa necessaria cor duplicetur, et ad ipsa conquirenda nostra detorqueatur intentio, cum aliquid quasi misericorditer operamur: id est, ut, cum consulere alicui videri volumus, nostrum emolumentum ibi potius, quam illius utilitatem attendamus; et ideo nobis non videamur peccare, quia non superflua, sed necessaria sunt quæ consequi volumus.

[Lectio93]
!Commemoratio S. Donati Martyris
Donatus, parentibus propter Jesu Christi fidem interfectis, Arretium in Etruriam cum Hilarino monacho ex fuga se contulit: cujus etiam urbis episcopus creatus est. Ubi cum a Quadratiano præfecto in Juliani persecutione uterque idola venerari juberetur, negantibus illis se tam nefarium scelus commissuros, Hilarinus in oculis Quadratiani tamdiu fustibus cæsus est, dum efflaret animam: Donatus vehementer et ipse cruciatus, gladio percussus est. Quorum corpora a Christianis prope eam urbem honorifice sepulta sunt.
&teDeum

[Ant 2]
@Tempora/Pent14-0::s/. alleluia//

[Ant 3]
@:Ant 1

[Lectio94]
Cajetánus, nóbili Thienæa gente Vicéntiæ ortus, statim a matre Deíparæ Vírgini oblátus est. Patávii juris utriúsque láuream adéptus, Romam proféctus est, ubi inter prælátos, a Júlio secúndo collocátus et sacerdótio initiátus est. Nosocomíis próprio ære fundátis, étiam morbo pestilénti laborántibus suis ipse mánibus inserviébat. Proximórum salúti assídue incumbébat, dictus proptérea Venátor animárum. Collápsam ecclesiasticórum disciplínam ad formam apostólicæ vitæ instauráre desíderans, órdinem Clericórum regulárium instítuit, qui, abdicáta rerum ómnium terrenárum cura, nec réditus possidérent nec vitæ subsídia a fidélibus péterent, sed solis eleemósynis sponte oblátis viverent. Itaque, approbánte Cleménte séptimo, ad aram máximam basílicæ Vaticánæ una cum Joánne Petro Caráfa, epíscopo Theatíno, qui póstea Paulus quartus Póntifex máximus fuit, et áliis duóbus exímiæ pietátis viris, vota solémnia emísit. Divíni cultus stúdium, nitórem domus Dei, sacrórum rítuum observántiam et sanctíssimæ Eucharístiæ frequentiórem usum máxime promóvit. Plenus méritis, Neápoli migrávit in cælum, ibíque corpus ejus in ecclésia sancti Pauli magna religióne cólitur.
&teDeum
