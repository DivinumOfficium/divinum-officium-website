[Rank]
S. IrenÃ¦i Episcopi et Martyris;;Duplex;;3;;vide C2

[Rule]
vide C2;
9 lectiones

[Oratio]
Deus, qui beato IrenÃ¦o Martyri tuo atque Pontifici tribuisti, ut et veritate doctrinÃ¦ expugnaret hÃ¦reses, et pacem EcclesiÃ¦ feliciter confirmaret: da, quÃ¦sumus, plebi tuÃ¦ in sancta religione constantiam; et pacem tuam nostris concede temporibus.
$Per Dominum

[Lectio4]
IrenÃ¦us non longe ab urbe Smyrna in Asia proconsulari natus, jam inde a puero sese Polycarpo, Joannis EvangelistÃ¦ discipulo eidemque episcopo SmyrnÃ¦orum, tradiderat in disciplinam. Hoc tam excellenti magistro, progressus in doctrina prÃ¦ceptisque christianÃ¦ religionis insignes fecit. Polycarpo in cÃ¦lum martyrii gloria sublato, etsi erat IrenÃ¦us in sacris litteris egregie versatus, quod tamen incredibili studio flagraret discendi quÃ¦ dogmata depositi loco custodienda ceteri accepissent, quos Apostoli instituerant; horum quam potuit plures convenit, quÃ¦que ab iisdem audivit, memori mente tenuit, ea deinceps opportune adversus hÃ¦reses allaturus, quas cum videret ingenti populi christiani damno latius in dies manare, diligenter copioseque refellere cogitarat. In Gallias inde profectus a Pothino episcopo presbyter est constitutus EcclesiÃ¦ Lugdunensis. Quod munus sic laborando in verbo et doctrina gessit, ut (testibus sanctis Martyribus, qui Marco Aurelio imperatore, strenue pro vera pietate certarant) Ã¦mulatorem sese prÃ¦stiterit testamenti Christi.

[Lectio5]
Cum Martyres ipsi clerusque Lugdunensis de pace Ecclesiarum AsiÃ¦, quam Montanistarum factio turbarat, solliciti cum primis essent, IrenÃ¦um cujus esse potissimum habendam rationem prÃ¦dicabant, unum omnium maxime delegerunt, quem Romam ad Eleutherium Pontificem mitterent rogatum, ut novis sectariis auctoritate, Sedis ApostolicÃ¦ reprobatis, discordiarum causa tolleretur. Jam Pothinus episcopus, martyr decesserat: huic IrenÃ¦us cum successisset, tam feliciter munus obiit episcopatus, ut sapientia, oratione, exemploque suo non modo brevi cives Lugdunenses omnes, sed multos etiam aliarum GalliÃ¦ urbium incolas superstitionem atque errorem abjecisse, dedisseque christianÃ¦ militiÃ¦ nomina viderit. Interea, cum de die celebrandi Paschatis orta esset contentio, ac Victor Romanus Pontifex, Asianos episcopos ab collegis reliquis fere omnibus dissidentes aut prohibuisset communione sacrorum, aut prohibere minatus esset, eum IrenÃ¦us, sequester pacis, decenter monuit, exemplisque usus Pontificium superiorum induxit, ut ne tot Ecclesias ob ritum quem a majoribus accepisse se dicerent, avelli ab unitate catholica pateretur.

[Lectio6]
Multa scripsit, quÃ¦ Eusebius CÃ¦sariensis et sanctus Hieronymus memorant, quorumque pars magna intercidit injuria temporum. Exstant ejus adversus hÃ¦reses libri quinque, anno circiter centesimo octogesimo perscripti, dum adhuc Eleutherius rem christianam publicam gereret. In tertio libro vir Dei, ab iis edoctus quos auditores constat fuisse Apostolorum, grave in primis atque prÃ¦clarum de Romana Ecclesia, deque illius episcoporum successione, divinÃ¦ traditionis fideli, perpetua, certissima custode, testimonium dixit. Atque ad hanc, dixit, Ecclesiam propter potiorem principalitatem necesse est omnem convenire Ecclesiam, hoc est eos qui sunt undique fideles. Postremo una cum aliis prope innumerabilibus, quos ipse ad veram fidem frugemque perduxerat, martyrio coronatus migravit in cÃ¦lum, anno salutis ducentesimo secundo, quo tempore Septimius Severus Augustus eos omnes, qui constanter in colenda christiana religione perstare voluissent, in summum cruciatum dari atque interfici imperaverat. Sancti IrenÃ¦i festum Benedictus decimus quintus Pontifex maximus ad universam Ecclesiam extendit.

[Lectio7]
Lectio sancti Evangelii secundum MatthÃ¦um
!Matt 10:28-33
In illo tempore: Dixit Jesus discipulis suis: Nolite timere eos qui occidunt corpus, animam autem non possunt occidere; sed potius timete eum qui potest et animam et corpus perdere in gehennam. Et reliqua.
_
Homilia sancti IrenÃ¦i Episcopi et Martyris
!Lib. 3 adversus HÃ¦reses cap. 18, alias 20, num. 5-6
Sciebat Dominus eos qui persecutionem passuri essent; sciebat et eos qui flagellari et occidi haberent propter eum. Erat ergo sermo ejus, adhortantis etiam illos: Nolite timere eos qui occidunt corpus, animam autem non possunt occidere. Timete autem magis eum qui habet potestatem et corpus et animam mittere in gehennam, et servare eas quÃ¦ essent ad eum confessiones. Etenim ipse confessurum se promittebat coram Patre suo eos, qui confiterentur nomen suum coram hominibus; negaturum autem eos qui negarent eum, et confusurum qui confunderentur contra confessionem ejus. Et, cum hÃ¦c ita se habeant, ad tantam temeritatem progressi sunt quidam, ut etiam Martyres spernant, et vituperent eos qui propter Domini confessionem occiduntur et sustinent omnia a Domino prÃ¦dicta, et secundum hoc conantur vestigia assequi passionis Domini, passibilis Martyres facti; quos et concedimus ipsis Martyribus. Cum enim inquiretur sanguis eorum, et gloriam consequentur, tunc a Christo confundentur omnes qui inhonoraverunt eorum martyrium.

[Lectio8]
Hoc autem idem et illis occurrit, qui dicunt eum putative passum. Si enim non vere passus est, nulla gratia ei, cum nulla fuerit passio; et nos, cum incipiemus vere pati, seducens videbitur, adhortans nos vapulare et alteram prÃ¦bere maxillam, si ipse illud non prior in veritate passus est. Et, quemadmodum illos seduxit, ut videretur eis ipse hoc quod non erat; et nos seducit, adhortans perferre ea quÃ¦ ipse non pertulit. Erimus autem et super Magistrum, dum patimur et sustinemus quÃ¦ neque passus est, neque sustinuit Magister. Sed, quoniam solus vere magister Dominus noster, et bonus vere Filius Dei; et patiens Verbum Dei Patris, filius hominis factus. Luctatus est enim et vicit; erat enim homo pro patribus certans, et per obedientiam inobedientiam persolvens. Alligavit enim fortem, et solvit infirmos, et salutem donavit plasmati suo, destruens peccatum. Igitur qui dicunt eum putative manifestatum, neque in carne natum, neque vere hominem factum, adhuc sub veteri sunt damnatione

[Lectio9]
Lectio sancti Evangelii secundum Joannem
!Joannes 21:15-19
In illo tempore: Dixit Jesus Simoni Petro: Simon Joannis, diligis me plus his? Et reliqua.
_
Homilia sancti Augustini Episcopi
!Tract. 123 in Joann, num. 5
Redditur negationi trinÃ¦ trina confessio, ne minus amori lingua serviat quam timori, et plus vocis elicuisse videatur mors imminens quam vita prÃ¦sens. Sit amoris officium pascere Dominicum gregem, si fuit timoris indicium negare Pastorem. Qui hoc animo pascunt oves Christi, ut suas velint esse non Christi, se convincuntur amare non Christum; vel gloriandi, vel dominandi, vel acquirendi cupiditate, non obediendi, et subveniendi, et Deo placendi caritate.
&teDeum

[Lectio91]
!Si lectio commemorandi non sit dicenda
!Cap. 25, alias 46, num. 7
Nos autem precamur non perseverare eos in fovea quam ipsi foderunt, sed legitime eos generari conversos ad Ecclesiam Dei, et formari Christum in eis, et cognoscere eos fabricatorem et factorem hujus universitatis solum verum Deum et Dominum omnium. HÃ¦c precamur de illis, utilius eos diligentes quam ipsi semetipsos putant diligere. QuÃ¦ enim est a nobis dilectio, cum sit vera, salutaris est eis, si quidem eam recipiant. Est enim austero medicamini similis, absumens improbiorem ac superfluam vulneris carnem; elationem enim illorum et inflationem evacuat. Quapropter tentantes omni virtute manum porrigere eis, non tÃ¦debit nos.
&teDeum

[Lectio94]
IrenÃ¦us, non longe ab urbe Smyrna natus, iam inde a puero sese Polycárpo, Ioánnis Evangelístæ discípulo eidémque epíscopo Smyrnæórum, tradíderat in disciplínam. Polycárpo in cælum martýrii glória subláto, cum incredíbili stúdio flagráret discéndi quæ dógmata depósiti loco custodiénda céteri accepíssent, quos Apóstoli institúerant; horum quam pótuit plures convénit, quæque ab iísdem audívit, mémori mente ténuit, ea deínceps opportúne advérsus hÃ¦reses allatúrus. In Gálliam proféctus, Ecclésiæ Lugdunénsis présbyter a Photíno epíscopo est constitútus; cui cum successísset, tam felíciter munus óbiit episcopátus, ut sapiéntia, oratióne exemplóque suo non modo brevi cives lugdunénses omnes, sed multos étiam aliárum Galliárum úrbium íncolas superstitiónem atque errórem abiecísse, dedisséque christiánæ milítiæ nómina víderit. Multa scripsit, quorum magna pars intércidit iniúria témporum. Exstant eius advérsus hÃ¦reses libri quinque, in quorum tértio libro grave imprímis atque præclárum de Romána Ecclésia, deque illíus episcopórum successióne, divínæ traditióni fidéli, perpétua, certíssima custóde, testimónium dixit. Atque ad hanc, dixit, Ecclésiam propter potiórem principalitátem necésse est omnem conveníre Ecclésiam, hoc est eos qui sunt úndique fidéles. Martýrio coronátus, migrávit in cælum anno salútis ducentésimo secúndo.
&teDeum

[Commemoratio 2]
@Sancti/06-24:Octava

[Oratio Vigilia]
!Pro Vigilia Ss. Petri et Pauli Apostoli
PrÃ¦sta quÃ¦sumus omnipotens Deus: ut nullis nos permittas perturbationibus concuti; quos in apostolicÃ¦ confessionis petra solidasti.
$Per Dominum

[Lectio Vigilia]
!Pro Vigilia Ss. Petri et Pauli Apostoli
Léctio sancti Evangélii secúndum Joánnem
!Joannes 21:15-17
In illo témpore: Dixit Jesus Simóni Petro: Simon Joánnis, díligis me plus his? Et réliqua.
_
Homilía sancti Augustíni Epíscopi
!Tractatus 123 in Joannem. in medio
Rédditur negatióni trinæ trina conféssio, ne minus amóri lingua sérviat, quam timóri: et plus vocis elicuísse videátur mors ímminens, quam vita præsens. Sit amóris offícium páscere Domínicum gregem, si fuit timóris indícium negáre pastórem. Qui hoc ánimo pascunt oves Christi, ut suas velint esse, non Christi, se convincúntur amáre, non Christum: vel gloriándi vel dominándi, vel acquiréndi cupiditáte; non obediéndi, et subveniéndi, et Deo placéndi caritáte.
