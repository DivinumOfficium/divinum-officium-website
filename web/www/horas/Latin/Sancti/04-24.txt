[Rank]
S. Fidelis de Sigmaringa Martyris;;Duplex;;3;;vide C2

[RankNewcal]
S. Fidelis de Sigmaringa Martyris;;Duplex optional;;2;;vide C2

[Rule]
vide C2;
9 lectiones

[Oratio]
Deus, qui beatum Fidelem seraphico spiritus ardore succensum in verÃ¦ fidei propagatione martyrii palma et gloriosis miraculis decorare dignatus es: ejus quÃ¦sumus meritis et intercessione, ita nos per gratiam tuam in fide et caritate confirma; ut in servitio tuo fideles usque ad mortem inveniri mereamur.
$Per Dominum

[Lectio4]
Fidelis in oppido SueviÃ¦ Sigmaringa ex honesta Reyorum familia natus, ab ineunte Ã¦tate singularibus naturÃ¦ et gratiÃ¦ donis ornatus prÃ¦fulsit. Egregiam quippe sortitus indolem, morumque optima imbutus disciplina, dum Friburgi philosophiÃ¦ et juris utriusque lauream emeruit, in schola etiam Christi ad perfectionis apicem sedulo virtutum exercitio contendere coepit. Nobilium exinde virorum varias EuropÃ¦ provincias lustrantium comes ascitus, eos ad christianam pietatem sectandam, tam verbis quam operibus excitare non destitit. Quinimmo in eodem itinere crebris austeritatibus desideria carnis mortificare, ac ita seipsum regere studuit, ut in tanta rerum vicissitudine nullo umquam visus fuerit irÃ¦ motu perturbari. Juris prÃ¦terea, et justitiÃ¦ strenuus propugnator, post reditum in Germaniam celebre sibi nomen acquisivit in advocati munere, in quo tamen cum fori pericula esset expertus, tutiorem Ã¦ternÃ¦ salutis viam ingredi deliberavit, et superna vocatione illustratus, paulo post ordini Seraphico inter fratres Minores Capuccinos adscribi petiit.

[Lectio5]
PiÃ¦ petitionis compos redditus, mundi suique contemptor insignis, in ipso statim tirocinio, magisque cum solemnis professionis vota in gaudio spiritus Domino nuncupasset, in regulari observantia omnibus admirationi fuit, et exemplo. Orationi maxime, et sacris litteris vacans, in verbi quoque ministerio singulari gratia excellens, nedum Catholicos ad meliorem frugem, verum etiam heterodoxos ad veritatis cognitionem attraxit. Pluribus in locis coenobii prÃ¦fectus constitutus, prudentia, justitia, mansuetudine, discretione, et humilitatis laude, munus sibi demandatum exercuit. ArctissimÃ¦ paupertatis zelator egregius, quidquid vel minus necessarium videretur, e coenobio penitus eliminavit. Inter austera jejunia, vigilias, et flagella salutari seipsum prosequens odio, in alios amorem, quasi mater in filios, ostendit. Cum pestifera febris Austriacas militares copias dire affligeret, ipse in extremis infirmorum indigentiis ad assidua caritatis officia toto spiritu incubuit. In componendis etiam animorum dissidiis, aliisque proximi necessitatibus sublevandis consilio et opere adeo prÃ¦clare se gessit, ut pater patriÃ¦ meruerit appellari.

[Lectio6]
DeiparÃ¦ Virginis et rosarii cultor eximius, illius prÃ¦cipue, aliorumque Sanctorum patrocinio a Deo postulavit, ut in catholicÃ¦ fidei obsequium vitam sibi et sanguinem fundere liceret. Cumque ardens hoc desiderium in quotidiana Sacri devota celebratione magis accenderetur, mira Dei providentia factum est, ut fortis Christi athleta prÃ¦ses eligeretur illarum missionum, quas Congregatio de Propaganda Fide pro RhÃ¦tia tunc temporis instituerat. Quod arduum munus prompto hilarique animo suscipiens, tanto fervore exsecutus est, ut pluribus hÃ¦reticis ad orthodoxam fidem conversis, spes non modica effulserit totius illius gentis EcclesiÃ¦, et Christo reconciliandÃ¦. ProphetiÃ¦ dono prÃ¦ditus, futuras RhÃ¦tiÃ¦ calamitates, suique necem ab hÃ¦reticis inferendam sÃ¦pius prÃ¦dixit. Postquam vero insidiarum probe conscius impendenti agoni se prÃ¦parasset, die vigesima quarta Aprilis anno millesimo sexcentesimo vigesimo secundo ad ecclesiam loci, Sevisium nuncupati, se contulit, ubi ab hÃ¦reticis, qui pridie conversionem simulantes, eum dolose ad prÃ¦dicandum invitaverant, concione tumultuarie interrupta, per verbera ac vulnera eidem crudeliter inflicta gloriosam mortem magno et alacri corde perpessus, primitias Martyrum memoratÃ¦ Congregationis proprio sanguine consecravit; pluribus signis et miraculis exinde clarus, prÃ¦sertim CuriÃ¦ et Feldkirchii, ubi summa populi veneratione illius reliquiÃ¦ asservantur.

[Lectio94]
Fidélis, in óppido Suéviæ Sigmarínga ex honésta Reyórum família natus, célebre sibi nomen acquisívit in advocáti múnere; quo tamen, cum fori perícula esset expértus, déstitit, et supérna vocatióne illustrátus, inter fratres Minóres Capuccínos adscríbi pétiit. Voti compos factus, regulári observántia ómnibus admiratióni fuit et exémplo. Deíparæ Vírginis et rosárii cultor exímius, a Deo postulávit, ut pro cathólica fide martyr occúmberet, quod et consecútus est. Eléctus enim præses Missiónum, quas Congregátio de Propagánda Fide pro Rhætia tunc témporis institúerat, cum nulli labóri parcens plures hæréticos ad Christi fidem convertísset, malórum invídiam súbiit. Itaque die vigésima quarta Aprílis anno millésimo sexcentésimo vigésimo secúndo, ad ecclésiam loci, Sevísium nuncupáti, verbéribus ac vulnéribus cæsus ab hæréticis, qui conversiónem simulántes dolóse eum invitáverant, primítias Mártyrum memorátæ Congregatiónis próprio sánguine consecrávit.
&teDeum
