[Rank]
S. Marii et Sociorum Martyrum;;Simplex;;1.1;;vide C3

[Rule]
vide C3;

[Oratio]
Exáudi, Dómine, pópulum tuum cum Sanctórum tuórum patrocínio supplicántem: ut et~
temporális vitæ nos tríbuas pace gaudére; et ætérnæ reperíre subsídium.
$Per Dominum

[Commemoratio]
!Commemoratio S. Canuti Martyris
@Commune/C2:Oratio proper
v. Oremus
Deus, qui ad illustrándam Ecclésiam tuam beátum Canútum regem martýrii palma et~
gloriósis miráculis decoráre dignátus es: concéde propítius; ut, sicut ipse~
Domínicæ passiónis imitátor fuit, ita nos, per ejus vestígia gradiéntes, ad~
gáudia sempitérna perveníre mereámur.
$Per eumdem

[Lectio93]
!Commemoratio Ss. Marii et Com. Mart
Marius Persa, nobili loco natus, cum Martha conjuge pari nobilitate, et duobus~
filiis Audiface et Abachum, Romam venit Claudio imperatore, ut Martyrum~
sepulchra veneraretur. Ibi Christianos in vincula conjectos fovebant, et opera~
ac facultatibus suis sustentabant, et sanctorum corpora sepeliebant. Quamobrem~
comprehensi omnes, cum nec impiorum minis, nec terrore commoverentur, ut diis~
sacrificarent; primum fustibus debilitati, deinde funibus attracti, tum admotis~
candentibus laminis combusti, et lingulis ferreis excarnificati sunt. Postremo~
praecisis manibus, et ad collum alligatis, ducti per mediam urbem, via Cornelia~
ad tertium decimum ab Urbe milliarium, in eum locum, qui Nymphe dicebatur,~
necantur: ac primum Martha, quae virum ac filios ad supplicia pro Jesu Christi~
fide constanter perferenda, vehementer fuerat cohortata: mox ceteris in eadem~
arenaria cervices abscinduntur eorumque corpora conjiciuntur in ignem. Quae~
semiusta, Felicitas matrona Romana nobilis, colligenda, et in suo praedio~
sepelienda curavit.
&teDeum
