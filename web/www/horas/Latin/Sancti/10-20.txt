[Rank]
S. Joannis Cantii Confessoris;;Duplex;;3;;vide C5

[RankNewcal]
S. Joannis Cantii Confessoris;;Duplex optional;;2;;vide C5

[Rule]
vide C5;
9 lectiones

[Hymnus Vespera]
v. Gentis PolonÃ¦ gloria,
Clerique splendor nobilis.
Decus LycÃ¦i, et patriÃ¦
Pater, Joannes inclyte.
_
Legem superni Numinis
Doces magister, et facis.
Nil scire prodest: sedulo
Legem nitamur exsequi.
_
Apostolorum limina
Pedes viator visitas;
Ad patriam, ad quam tendimus,
Gressus viamque dirige.
_
Urbem petis Jerusalem:
Signata sacro sanguine
Christi colis vestigia,
Rigasque fusis fletibus.
_
Acerba Christi vulnera,
HÃ¦rete nostris cordibus,
Ut cogitemus consequi
Redemptionis pretium.
_
Te prona mundi machina,
Clemens adoret Trinitas,
Et nos novi per gratiam
Novum canamus canticum.
Amen.

[Oratio]
Da, quÃ¦sumus, omnipotens Deus: ut, sancti Joannis Confessoris exemplo in~
scientia sanctorum proficientes, atque aliis misericordiam exhibentes, ejus~
meritis indulgentiam apud te consequamur.
$Per Dominum.

[Hymnus Matutinum]
v. Corpus domas jejuniis,
CÃ¦dis cruento verbere,
Ut castra poenitentium
Miles sequaris innocens.
_
Sequamur et nos sedulo
Gressus parentis optimi:
Sequamur, ut licentiam
Carnis refrÃ¦net spiritus.
_
Rigente bruma providum
PrÃ¦bes amictum pauperi,
Sitim famemque egentium
Esca potuque sublevas.
_
O qui negasti nemini
Opem roganti, patrium
Regnum tuere, postulant
Cives Poloni et exteri.
_
Sit laus Patri, sit Filio,
Tibique, Sancte Spiritus:
Preces Joannis impetrent
Beata nobis gaudia.
Amen.

[Lectio4]
Joannes in oppido Kenty Cracoviensis dioecesis, a quo Cantii cognomen duxit,~
Stanislao et Anna piis et honestis parentibus natus, morum suavitate, innocentia,~
gravitate ab ipsa infantia spem fecit maximÃ¦ virtutis. In universitate~
Cracoviensi philosophiÃ¦ ac theologiÃ¦ primum auditor, tum per omnes academiÃ¦~
gradus ascendendo professor ac doctor, sacra, quam annis multis tradidit,~
doctrina mentes audientium non illustrabat modo sed et ad omnem pietatem~
inflammabat, simul docens scilicet, et faciens. Sacerdos factus, nihil de~
litterarum studio remittens, studium auxit christianÃ¦ perfectionis. Utque~
passim offendi Deum maxime dolebat, sic eum sibi et populo placare oblato~
quotidie non sine multis lacrimis incruento sacrificio satagebat Ilkusiensem~
parochiam annis aliquot egregie administravit; sed animarum periculo commotus~
postea dimisit, ac postulante academia ad pristinum docendi officium rediit.

[Lectio5]
Quidquid temporis ab studio supererat, partim saluti proximorum, sacris~
prÃ¦sertim concionibus curandÃ¦, partim orationi dabat, in qua cÃ¦lestibus~
quandoque visionibus et colloquiis dignatus fertur. Christi vero passione sic~
afficiebatur, ut in ea contemplanda totas interdum noctes duceret insomnes,~
ejusque causa melius recolendÃ¦ Hierosolymam peregrinatus sit: ubi et martyrii~
desiderio flagrans, Turcis ipsis Christum crucifixum prÃ¦dicare non dubitavit.~
Quater etiam ad Apostolorum limina pedes, atque viaria onustus sarcina Romam~
venit, tum ut Sedem apostolicam, cui maxime addictus fuit, honoraret, tum ut sui~
~(sic enim ajebat) purgatorii poenas exposita illic quotidie peccatorum venia~
redimeret. Quo in itinere a latronibus olim spoliatus, et num quid haberet~
prÃ¦terea interrogatus, cum negasset, aureos deinde aliquot suo insutos pallio~
recordatus, fugientibus hos etiam clamans obtulit latronibus: qui viri sancti~
candorem simul, et largitatem admirati, etiam ablatos ultro reddidere. AlienÃ¦~
famÃ¦ ne quis detraheret, descriptis beati Augustini exemplo, in pariete~
versiculis, se atque alios perpetuo voluit admonitos. Famelicos de suo etiam~
obsonio satiabat: nudos autem non emptis modo, sed detractis quoque sibi~
vestibus et calceis operiebat, demisso ipse interim usque ad terram pallio, ne~
domum nudipes redire videretur.

[Lectio6]
Brevis illi somnus, atque humi; vestis, quÃ¦ nuditatem, cibus, qui mortem~
dumtaxat arceret. Virginalem pudicitiam, velut lilium inter spinas, aspero~
cilicio, flagellis atque jejuniis custodivit. Quin et per annos ante obitum~
triginta circiter et quinque ab esu carnium perpetuo abstinuit. Tandem dierum~
juxta ac meritorum plenus, cum vicinÃ¦, quam prÃ¦sensit, morti se diu~
diligenterque prÃ¦parasset, ne qua re amplius teneretur, si quid domi supererat,~
id omnino pauperibus distribuit. Tum EcclesiÃ¦ sacramentis rite munitus,~
dissolvi jam cupiens, et esse cum Christo, pridie Nativitatis ejus, in coelum~
evolavit miraculis ante et post mortem clarus. Mortuus ad proximam academiÃ¦~
ecclesiam sanctÃ¦ AnnÃ¦ delatus est, ibique honorifice sepultus. Auctaque in~
dies populi veneratione ac frequentia inter primarios PoloniÃ¦ ac LithuaniÃ¦~
Patronos religiosissime colitur. Novisque coruscans miraculis, a Clemente decimo~
tertio Pontifice Maximo decimo septimo Kalendas Augusti, anno millesimo~
septingentesimo sexagesimo septimo, solemni ritu sanctorum fastis adscriptus~
est.

[Lectio94]
Joánnes, in óppido Kenty Cracoviénsis diœcésis, a quo Cántii cognómen duxit, Stanisláo et Anna piis et honéstis paréntibus natus, morum suavitáte et innocéntia, ab ipsa infántia spem fecit máximæ virtútis.  Sacérdos factus, stúdium auxit christiánæ perfectiónis.  Ilkusiénsem paróchiam annis áliquot egrégie administrávit.  Quidquid témporis a stúdio supérerat, partim salúti proximórum sacris præsértim conciónibus curándæ, partim oratióni dábat.  Quater ad Apostolórum límina, pedes et viária onústus sárcina, venit, tum ut Sedem apostólicam honoráret, tum, ut sui (sic enim ajébat) purgatórii pœnas expósita illic quotídie peccatórum vénia redímeret.  Virginálem pudicítiam vigilantíssime custodívit, et ante óbitum per annos trigínta círciter et quinque ab esu cárnium abstínuit.  Prídie Nativitátis Christi volávit in cælum.  A Cleménte Papa décimo tértio fastis Sanctórum adscríptus, inter primários Polóniæ ac Lithuániæ patrónos cólitur.
&teDeum

[Hymnus Laudes]
v. Te deprecante, corporum
Lues recedit, improbi
Morbi fugantur, pristina
Redeunt salutis munera.
_
Phthisi, febrique, et ulcere
Diram redactos ad necem,
Sacratas morti victimas,
Ejus rapis e faucibus.
_
Te deprecante, tumido
Merces abactÃ¦ flumine,
TractÃ¦ Dei potentia
Sursum fluunt retrogradÃ¦.
_
Cum tanta possis, sedibus
Coeli locatus, poscimus:
Responde votis supplicum,
Et invocatus subveni.
_
O una semper Trinitas,
O trina semper Unitas:
Da, supplicante Cantio,
Aeterna nobis prÃ¦mia. 
Amen.
_


