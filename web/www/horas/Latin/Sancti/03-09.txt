[Rank]
S. FranciscÃ¦ RomanÃ¦ ViduÃ¦;;Duplex;;3;;vide C7a

[RankNewcal]
S. FranciscÃ¦ RomanÃ¦ ViduÃ¦;;Duplex optional;;2;;vide C7a

[Rule]
vide C7a;
9 lectiones;

[Oratio]
Deus, qui beatam Franciscam famulam tuam, inter cetera gratiÃ¦ tuÃ¦ dona, familiari Angeli consuetudine decorasti: concede quÃ¦sumus; ut intercessionis ejus auxilio Angelorum consortium consequi mereamur.
$Per Dominum

[Invit]
Laudemus Deum nostrum, * In confessione beatÃ¦ FranciscÃ¦

[Lectio4]
Francisca nobilis matrona Romana, ab ineunte Ã¦tate illustria dedit virtutum exempla: etenim pueriles ludos et illecebras mundi respuens, solitudine et oratione magnopere delectabatur. Undecim annos nata, virginitatem suam Deo consecrare, et monasterium ingredi proposuit: parentum tamen voluntati humiliter obtemperans, Laurentio de Pontianis, juveni Ã¦que diviti ac nobili nupsit. In matrimonio arctioris vitÃ¦ propositum, quantum licuit, semper retinuit: a spectaculis, conviviis, aliisque hujusmodi oblectamentis abhorrens, lanea ac vulgari veste utens, et quidquid a domesticis curis supererat temporis, orationi aut proximorum utilitati tribuens: in id vero maxima sollicitudine incumbens, ut matronas Romanas a pompis sÃ¦culi et ornatus vanitate revocaret. Quapropter domum Oblatarum, sub regula sancti Benedicti, congregationis Montis Oliveti, adhuc viro alligata, in Urbe instituit. Viri exsilium, bonorum jacturam, ac universÃ¦ domus moerorem non modo constantissime toleravit: sed gratias agens cum beato Job, illud frequenter usurpabat: Dominus dedit, Dominus abstulit: sit nomen Domini benedictum.

[Lectio5]
Viro defuncto, ad prÃ¦dictam Oblatarum domum convolans, nudis pedibus, fune ad collum alligato, humi prostrata, multis cum lacrimis earum numero adscribi suppliciter postulavit. Voti compos facta, licet esset omnium mater, non alio tamen quam ancillÃ¦, vilissimÃ¦que feminÃ¦, et immunditiÃ¦ vasculi titulo gloriabatur. Quam vilem sui existimationem et verbo declaravit et exemplo: sÃ¦pe enim e suburbana vinea revertens, et lignorum fascem proprio capiti impositum deferens, vel eisdem onustum agens per Urbem asellum, pauperibus subveniebat, in quos etiam largas eleemosynas erogabat: Ã¦grotantesque in xenodochiis visitans, non corporali tantum cibo, sed salutaribus monitis recreabat. Corpus suum vigiliis, jejuniis, cilicio, ferreo cingulo, crebrisque flagellis in servitutem redigere jugiter satagebat. Cibum illi semel in die herbÃ¦ et legumina, aqua potum prÃ¦buit. Hos tamen corporis cruciatus aliquando confessarii mandato, a cujus ore nutuque pendebat, modice temperavit.

[Lectio6]
Divina mysteria, prÃ¦sertim vero Christi Domini passionem, tanto mentis ardore, tantaque lacrimarum vi contemplabatur, ut prÃ¦ doloris magnitudine pene confici videretur. SÃ¦pe etiam cum oraret, maxime sumpto sanctissimÃ¦ EucharistiÃ¦ sacramento, spiritu in Deum elevata, ac cÃ¦lestium contemplatione rapta, immobilis permanebat. Quapropter humani generis hostis variis eam contumeliis ac verberibus a proposito dimovere conabatur: quem tamen illa imperterrita semper elusit; Angeli prÃ¦sertim prÃ¦sidio, cujus familiari consuetudine gloriosum de eo triumphum reportavit. Gratia curationum et prophetiÃ¦ dono enituit, quo et futura prÃ¦dixit, et cordium secreta penetravit. Non semel aquÃ¦, vel per rivum decurrentes, vel e cÃ¦lo labentes, intactam prorsus, dum Deo vacaret, reliquerunt. Modica panis fragmenta, quÃ¦ vix tribus sororibus reficiendis fuissent satis, sic ejus precibus Dominus multiplicavit, ut quindecim inde exsaturatis, tantum superfuerit, ut canistrum impleverit: et aliquando earumdem sororum, extra Urbem mense Januario ligna parantium, sitim recentis uvÃ¦ racemis ex vitÃ¦ in arbore pendentibus mirabiliter obtentis, abunde expleverit. Denique meritis et miraculis clara, migravit ad Dominum, anno Ã¦tatis suÃ¦ quinquagesimo sexto. Quam Paulus quintus Pontifex Maximus in Sanctorum numerum retulit.

[Lectio94]
Francísca, nóbilis matróna Romána, úndecim annos nata, virginitátem suam Deo consecráre et monastérium íngredi státuit; sed paréntum voluntáti obédiens, Lauréntio de Pontiánis, júveni díviti æque ac nóbili, nupsit. In matrimónio arctióris vitæ propósitum, quantum lícuit, semper retínuit, patiéntia in advérsis semper mirábilis. Ut vero matrónas Románas a pompis sæculi et ornátus vanitáte revocáret, domum Oblatárum, sub régula sancti Benedícti congregatiónis Montis Olivéti, in Urbe instítuit; eóque, defúncto viro, cónvolans, supplíciter eárum número adscríbi postulávit. Voti compos facta, licet esset ómnium mater, título ancíllæ et vilíssimæ féminæ gloriabátur. Diáboli astus numquam quiescéntis semper elúsit et, sui Angeli præsídio, gloriósum de eo triúmphum rétulit. Méritis et miráculis insígnis, migrávit ad Dóminum, anno ætátis suæ quadragésimo sexto: quam Paulus quintus Póntifex máximus catálogo Sanctórum adscrípsit.
&teDeum
