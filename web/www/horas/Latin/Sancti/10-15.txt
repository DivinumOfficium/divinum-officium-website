[Rank]
S. TeresiÃ¦ Virginis;;Duplex;;3;;vide C6

[Rule]
vide C6;
9 lectiones

[Capitulum Vespera]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat.
$Deo gratias

[Hymnus Vespera]
v. Regis superni nuntia,
Domum paternam deseris,
Terris Teresa barbaris
Christum datura, aut sanguinem.
_
Sed te manet suavior
Mors, poena poscit dulcior
Divini amoris cuspide
In vulnus icta concides.
_
O caritatis victima
Tu corda nostra concrema,
Tibique gentes creditas
Averni ab igne libera.
_
Sit laus Patri cum Filio
Et Spiritu Paraclito,
Tibique sancta Trinitas,
Nunc, et per omne sÃ¦culum.
Amen.

[Oratio]
Exaudi nos, Deus, salutaris noster: ut, sicut de beatÃ¦ TeresiÃ¦ Virginis tuÃ¦ festivitate gaudemus; ita cÃ¦lestis ejus doctrinÃ¦ pabulo nutriamur, et piÃ¦ devotionis erudiamur affectu.
$Per Dominum

[Hymnus Matutinum]
@Sancti/10-15:Hymnus Vespera

[Lectio4]
Teresia virgo nata est AbulÃ¦ in Hispania, parentibus tum genere, tum pietate prÃ¦claris. Ab iis divini timoris lacte educata, admirandum futurÃ¦ sanctitatis in tenerrima adhuc Ã¦tate specimen dedit. Nam cum sanctorum Martyrum acta perlegeret, adeo in ejus meditatione sancti Spiritus ignis exarsit, ut domo aufugiens in Africam trajiceret ubi vitam pro gloria Jesu Christi et animarum salute profunderet. A patruo revocata, ardens martyrii desiderium eleemosynis aliusque piis operibus compensavit, jugibus lacrimis deplorans optimam sibi sortem fuisse prÃ¦reptam. Mortua matre, cum a beatissima Virgine peteret, ut se matrem esse monstraret, pii voti compos effecta est: semper perinde ac filia patrocinio DeiparÃ¦ perfruens. Vigesimum Ã¦tatis annum agens, ad moniales sanctÃ¦ MariÃ¦ de Monte Carmelo se contulit: ibi per duodeviginti annos gravissimis morbis et variis tentationibus vexata, constantissime meruit in castris christianÃ¦ poenitentiÃ¦ nullo refecta pabulo cÃ¦lestium earum consolationum, quibus solet etiam in terris sanctitas abundare.

[Lectio5]
Angelicis ditata virtutibus, non modo propriam, sed publicam etiam salutem sollicita caritate curavit. Quare severiorem veterum Carmelitarum regulam, Deo afflante, et Pio quarto approbante, primum mulieribus, deinde viris observandam proposuit. Effloruit in eo consilio omnipotens miserentis Domini benedictio: nam duo supra triginta monasteria inops Virgo potuit Ã¦dificare, omnibus humanis destituta auxiliis, quinimmo adversantibus plerumque sÃ¦culi principibus. Infidelium et hÃ¦reticorum tenebras perpetuis deflebat lacrimis, atque ad placandam divinÃ¦ ultionis iram, voluntarios proprii corporis cruciatus Deo pro eorum saltite dicabat. Tanto autem divini amoris incendio cor ejus conflagravit, ut merito viderit Angelum ignito jaculo sibi prÃ¦cordia transverberantem et audierit Christum data dextera dicentem sibi: Deinceps ut vera sponsa meum zelabis honorem. Eo consiliante, maxime arduum votum emisit, efficiendi semper quidquid perfectius esse intelligeret. Multa cÃ¦lestis sapientiÃ¦ documenta conscripsit, quibus fidelium mentes ad supernÃ¦ patriÃ¦ desiderium maxime excitantur.

[Lectio6]
Cum autem assidua ederet exempla virtutum, tam anxio castigandi corporis desiderio Ã¦stuabat, ut quamvis secus suaderent morbi quibus affuctabatur, corpus ciliciis, catenis, urticarum manipulis, alusque asperrimis fiagellis sÃ¦pe cruciaret, et aliquando inter spinas volutaret, sic Deum alloqui solita: Domine aut pati, aut mori: se semper miserrima morte pereuntem existimans, quamdiu a cÃ¦lesti Ã¦ternÃ¦ vitÃ¦ fonte abesset. ProphetiÃ¦ dono excelluit, eamque divinis charismatibus tam liberaliter locupletabat Dominus, ut sÃ¦pius exclamans peteret beneficiis in se divinis modum imponi, nec tam celeri oblivione culparum suarum memoriam aboleri. Intolerabili igitur divini amoris incendio potius quam vi morbi, AlbÃ¦ cum decumberet, prÃ¦nuntiato suÃ¦ mortis die, ecclesiasticis sacramentis munita, alumnos ad pacem, caritatem et regularem observantiam adhortata, sub columbÃ¦ specie purissimam animam Deo reddidit, annos nata sexaginta septem, anno millesimo quingentesimo octogesimo secundo, Idibus Octobris, juxta Kalendarii Romani emendationem. Ei morienti adesse visus est inter Angelorum agmina Christus Jesus: et arbor arida cellÃ¦ proxima statim effloruit. Ejus corpus usque ad hanc diem incorruptum, odorato liquore circumfusum, pia veneratione colitur. Miraculis claruit ante et post obitum, eumque Gregorius decimus quintus in sanctorum numerum retulit.

[Lectio94]
Terésia, piis nobilibúsque paréntibus Abulæ in Hispánia nata, adhuc puéllula, martyrii cupiditáte incénsa, domo aufúgiens, Africam pétere tentávit. Domum redúcta, post matris óbitum, cum patrocínio beátæ Vírginis se totam commisísset, vicénnis moniálium sanctæ Maríæ de Monte Carmélo régulam proféssa est. De animárum salúte sollícita, plúrimis exstrúctis monastériis, véterem Carmelitárum régulam muliéribus et viris observándam propósuit. Pro infidélibus atque hæréticis voluntários próprii córporis cruciátus Deo júgiter offerébat, et divíno æstuans amóre, cum máxime árduum votum emisísset efficiéndi semper id, quod perféctius esse intellígeret, ab Angelo méruit igníto jáculo sibi præcórdia transverberári. Multa cæléstis sapiéntiæ documénta conscrípsit, múltaque verbo et exémplo dócuit, illud in ore sæpe habens: Dómine, aut pati aut mori. Virtútibus, prophetíæ dono aliísque charismátibus clara, Albæ puríssimam ánimam Deo réddidit, anno millésimo quingentésimo octogésimo secúndo, ætátis suæ sexagésimo séptimo, Idibus Octóbris.
&teDeum

[Capitulum Laudes]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat.
$Deo gratias

[Hymnus Laudes]
v. HÃ¦c est dies, qua candidÃ¦
Instar columbÃ¦, cÃ¦litum
Ad sacra templa spiritus
Se transtulit TeresiÃ¦.
_
Sponsique voces audiit:
Veni soror de vertice
Carmeli ad Agni nuptias:
Veni ad coronam gloriÃ¦.
_
Te sponse, Jesu, virginum
Beati adorent ordines,
Et nuptiali cantico
Laudent per omne sÃ¦culum.
Amen.
_
