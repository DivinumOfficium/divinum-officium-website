[Rank]
S. Antonii de Padua Confessoris et EcclesiÃ¦ Doctoris;;Duplex;;3;;vide C5a

[Rule]
vide C5a;
9 lectiones

[Name]
Antoni

[Oratio]
Ecclesiam tuam Deus, beati Antonii Confessoris tui atque Doctoris solemnitas votiva lÃ¦tificet: ut spiritualibus semper muniatur auxiliis, et gaudiis perfrui mereatur Ã¦ternis.
$Per Dominum.

[Lectio4]
Antonius, Ulyssipone in Lusitania honestis ortus parentibus, et ab iis pie educatus, adolescens institutum canonicorum regularium suscepit. Sed cum corpora beatorum quinque Martyrum fratrum Minorum Conimbriam transferrentur, qui paulo ante apud Marrochium pro Christi fide passi erant, martyrii desiderio incensus ad Franciscanum ordinem transivit. Mox eodem ardore impulsus, ad Saracenos ire perrexit: sed adversa valetudine afflictus, et redire coactus, cum navi ad HispaniÃ¦ littora tenderet, ventorum vi in Siciliam delatus est.

[Lectio5]
Assisium e Sicilia ad capitulum generale venit: inde in eremum montis Pauli in Aemilia secessit, ubi divinis contemplationibus, jejuniis et vigiliis diu vacavit. Postea sacris ordinibus initiatus, et ad prÃ¦dicandum Evangelium missus dicendi sapientia et copia tantum profecit, tantamque sui admirationem commovit, ut eum summus Pontifex aliquando concionantem audiens, arcam Testamenti appellarit. In primis vero hÃ¦reses summa vi profligavit, ideoque perpetuus hÃ¦reticorum malleus est vocatus.

[Lectio6]
Primus ex suo ordine, ob doctrinÃ¦ prÃ¦stantiam BononiÃ¦ et alibi sacras litteras est interpretatus, fratrumque suorum studiis prÃ¦fuit. Multis vero peragratis provinciis, anno ante obitum Patavium venit, ubi illustria sanctitatis suÃ¦ monumenta reliquit. Denique magnis laboribus pro gloria Dei perfunctus, meritis et miraculis clarus obdormivit in Domino Idibus Junii, anno salutis millesimo ducentesimo trigesimo primo. Quem Gregorius nonus Pontifex maximus sanctorum Confessorum numero adscripsit, et Pius duodécimus, ex Sacrórum Rítuum Congregatiónis consúlto, universális Ecclésiæ Doctórem declarávit.

[Lectio94]
Antónius, Ulyssipóne in Lusitánia honéstis piísque ortus paréntibus, adoléscens institútum canonicórum regulárium suscépit; sed, martyrii desidério incénsus, ad Franciscánum órdinem transívit. Ad Saracénos missus, et advérsa valetúdine redíre coáctus, vi ventórum in Sicíliam delátus est. Mox sacris ordínibus initiátus et prædicatóris múnere fungens, tantam sui admiratiónem commóvit, ut ad sacras lítteras interpretándas Bonóniæ et álibi vocátus sit, fratrum suórum stúdiis fúerit præféctus, et arca Testaménti atque hæresum málleus merúerit appellári. Multis autem peragrátis provínciis, anno ante óbitum Patávium venit, ubi illústria sanctitátis suæ monuménta relíquit. Méritis et miráculis clarus obdormívit in Dómino Idibus Júnii, anno salútis millésimo ducentésimo trigésimo primo, ætátis suæ trigésimo sexto, et a summo Pontífice Pio duodécimo universális Ecclésiæ Doctor fuit declarátus.
&teDeum
