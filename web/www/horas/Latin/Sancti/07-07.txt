[Rank]
Ss. Cyrilli et Methodii Pont. et Conf.;;Duplex;;3;;vide C4

[Rule]
vide C4;
9 lectiones

[Hymnus Vespera]
v. Sedibus cÃ¦li nitidis receptos
Dicite athletas geminos, fideles;
SlavicÃ¦ duplex columen, decusque
Dicite gentis.
_
Hos amor fratres sociavit unus,
Unaque abduxit pietas eremo,
Ferre quo multis celerent beatÃ¦
Pignora vitÃ¦.
_
Luce, quÃ¦ templis superis renidet,
Bulgaros complent, Moravos, Bohemos;
Mox feras turmas numerosa Petro
Agmina ducunt.
_
Debitam cincti meritis coronam
Pergite o flecti lacrimis precantum;
Prisca vos Slavis opus est datores
Dona tueri.
_
QuÃ¦que vos clamat generosa tellus
Servet Ã¦ternÃ¦ fidei nitorem;
QuÃ¦ dedit princeps, dabit ipsa semper
Roma salutem.
_
Gentis humanÃ¦ Sator et Redemptor,
Qui bonus nobis bona cuncta prÃ¦bes,
Sint tibi grates, tibi sit per omne
Gloria sÃ¦clum.
Amen.

[Versum 1]
V. Sacerdotes tui induantur justitiam.
R. Et Sancti tui exsultent.

[Ant 1]
O quam speciosi * pedes evangelizantium pacem, evangelizantium bona, dicentium Sion: Regnabit Deus tuus.

[Oratio]
Omnipotens sempiterne Deus, qui SlavoniÃ¦ gentes per beatos Confessores tuos atque Pontifices Cyrillum et Methodium ad agnitionem tui nominis venire tribuisti: prÃ¦sta; ut quorum festivitate gloriamur, eorum consortio copulemur.
$Per Dominum.

[Hymnus Matutinum]
@Sancti/07-07:Hymnus Vespera

[Lectio4]
!Ex Litteris Encyclicis Leonis PP. XIII.
Cyrillus et Methodius fratres germani, ThessalonicÃ¦ amplissimo loco nati, Constantinopolim mature concesserunt, ut in ipsa urbe Orientis principe humanitatis artes addiscerent. Uterque plurimum brevi profecerunt; sed maxime Cyrillus, qui tantam scientiarum laudem adeptus est, ut singularis honoris causa Philosophus appellaretur. Deinde monachum agere Methodius coepit; Cyrillus autem dignus est habitus, cui Theodora imperatrix, auctore Ignatio patriarcha, negotium daret erudiendi ad fidem christianam Chazaros trans Chersonesum incolentes; quos prÃ¦ceptis suis edoctos et Dei numine instinctos, multiplici superstitione deleta, ad Jesum Christum adjunxit. Recenti Christianorum communitate optime constituta, Constantinopolim rediit alacer, atque in monasterium Polychronis, quo se jam Methodius receperat, Cyrillus ipse secessit. Interim cum res trans Chersonesum prospere gestas ad Rastilaum MoraviÃ¦ principem fama detulisset, is de aliquot operariis evangelicis Constantinopoli arcessendis cum imperatore MichÃ¦le tertio egit. Igitur Cyrillus et Methodius illi expeditioni destinati, et in Moraviam celebri lÃ¦titia excepti, animos christianis institutionibus tanta vi, tamque operosa industria excolendos aggrediuntur, ut non longo intervallo ea gens nomen Jesu Christo libentissime dederit. Ad eam rem non parum scientia valuit dictionis SlavonicÃ¦, quam Cyrillus ante perceperat, multumque potuerunt sacrÃ¦ utriusque Testamenti litterÃ¦, quas proprio populi sermone reddiderat: nam Cyrillus et Methodius principes inveniendi fuerunt ipsas litteras, quibus est sermo ipsorum Slavorum signatus et expressus, eaque de causa eiusdem sermonis auctores non immerito habentur.

[Lectio5]
Cum rerum gestarum gloriam secundus rumor Romam nuntiasset, sanctus Nicolaus primus Pontifex maximus fratres optimos Romam contendere jussit. Illi Romanum iter ingressi, reliquias sancti Clementis primi Pontificis maximi, quas Cyrillus ChersonÃ¦ repererat, secum advehunt. Quo nuntio, Hadrianus secundus, qui Nicolao demortuo fuerat suffectus, clero populoque comitante, obviam eis magna cum honoris significatione progreditur. Deinde Cyrillus et Methodius de munere apostolico in quo essent sancte laborioseque versati ad Pontificem maximum, assidente clero, referunt; Cum autem eo nomine ab invidis accusarentur, quod sermonem Slavonicum in perfunctione munerum sacrorum usurpavissent, causam dixere rationibus tam certis tamque illustribus, ut Pontifex et clerus et laudarint homines et probarint. Tum ambo jurati se in fide beati Petri et Pontificum Romanorum permansuros, episcopi ab Hadriano consecrati sunt. Sed erat provisum divinitus, ut Cyrillus vitÃ¦ cursum RomÃ¦ conderet, virtute magis quam Ã¦tate maturus. Itaque defuncti corpus elatum funere publico, in ipso sepulcro quod sibi Hadrianus exstruxerat compositum fuit; tum ad sancti Clementis deductum, et hujus prope cineres conditum, Cumque veheretur per urbem inter festos Psalmorum cantus, non tam funeris quam triumphi pompa, visus est populus Romanus libamenta honorum cÃ¦lestium viro sanctissimo detulisse. Methodius vero in Moraviam regressus, ibique factus forma gregis ex animo, rei catholicÃ¦ inservire majore in dies studio institit. Quin etiam Pannonios, Bulgaros, Dalmatas in fide christiani nominis confirmavit; in Carinthiis autem ad unius veri Dei cultum traducendis plurimum elaboravit.

[Lectio6]
Apud Joannem octavum, qui Hadriano successerat, iterum de suspecta fide violatoque more majorum accusatus, ac Romam venire jussus, coram Joanne, et episcopis aliquot cleroque urbano, facile vicit catholicam prorsus fidem et se retinuisse constanter, et ceteros diligenter edocuisse: quod vero ad linguam Slavonicam in sacris peragendis usurpatam, se certis de causis ex venia Hadriani Pontificis, nec sacris Litteris repugnantibus, jure fecisse. Quapropter in re prÃ¦senti complexus Methodium Pontifex, potestatem ejus archiepiscopalem, expeditionemque Slavonicam datis etiam litteris, ratam esse jussit. Quare Methodius in Moraviam reversus assignatum sibi munus explere vigilantius perseveravit, pro quo et exsilium libenter passus est Bohemorum principem ejusque uxorem ad fidem perduxit, et in ea gente christianum nomen longe lateque vulgavit. Evangelii lumen in Poloniam invexit, et, ut nonnulli scriptores tradunt, sede episcopali Leopoli fundata, in Moscoviam proprii nominis digressus, thronum pontificalem Kiowensem constituit. Demum in Moraviam reversus est ad suos; jamque sese abripi ad humanum exitum sentiens, ipsemet sibi successorem designavit, clerumque et populum supremis prÃ¦ceptis ad virtutem cohortatus, ea vita, quÃ¦ sibi via in cÃ¦lum fuit, placidissime defunctus est. Uti Cyrillum Roma, sic Methodium Moravia decedentem summo honore prosecuta est. Illorum vero festum, quod apud SlavoniÃ¦ populos jamdium celebrari consueverat, Leo decimus tertius Pontifex maximus cum Officio ac Missa propria in universa Ecclesia quotannis agi prÃ¦cepit.

[Lectio7]
@Commune/C1a:Lectio7

[Lectio8]
@Commune/C1a:Lectio8

[Lectio9]
@Commune/C1a:Lectio9

[Hymnus Laudes]
v. Lux o decora patriÃ¦
Slavisque amica gentibus,
Salvete, fratres: annuo
Vos efferemus cantico:
_
Quos Roma plaudens excipit,
Complexa mater filios,
Auget corona prÃ¦sulum,
Novoque firmat robore.
_
Terras ad usque barbaras
Inferre Christum pergitis:
Quot vanus error luserat,
Almo repletis lumine.
_
Noxis soluta pectora
Ardor supernus abripit;
Mutatur horror veprium
In sanctitatis flosculos.
_
Et nunc serena cÃ¦litum
Locati in aula, supplici
Adeste voto: Slavicas
Servate gentes Numini.
_
Errore mersos unicum
Ovile Christi congreget;
Factis avitis Ã¦mula
Fides virescat pulchrior.
_
Tu nos, beata Trinitas,
CÃ¦lesti amore concita,
Patrumque natos inclyta
Da persequi vestigia. 
Amen.

[Versum 2]
V. Sapientiam Sanctorum narrent populi.
R. Et laudem eorum nuntiet Ecclesia.

[Ant 2]
In sanctitate * et justitia servierunt Domino omnibus diebus suis: ideo stolam gloriÃ¦ induit illos Dominus Deus Israël.

[Versum 3]
@:Versum 1

[Ant 3]
Isti sunt * viri sancti facti amíci Dei, divínæ veritátis præcónio gloriósi: linguæ eórum claves cæli factæ sunt.

[Lectio94]
Cyríllus et Methódius, fratres germáni, Thessalonícæ amplíssimo loco nati, ab imperatóre Michaéle tértio destináti in Moráviam, brevi eam gentem ad fidem Christi adduxérunt. Cum rerum gestárum glóriam secúndus rumor Romam nuntiásset, sanctus Nicoláus primus Póntifex máximus fratres óptimos, Romam conténdere jussit; ubi ab Hadriáno, Nicolái successóre, epíscopi sunt consecráti. Sed, cum brevi Cyríllus Romæ piíssime obiísset, Methódius in Moráviam regréssus, rei cathólicæ inservíre impénsius ínstitit. Quin étiam Bohémos, Pannónios, Búlgaros, Dálmatas in fide christiána confirmávit; in Carínthiis autem ad uníus veri Dei cultum traducéndis valde elaborávit. Item Evangélii lumen in Polóniam invéxit, et, ut nonnúlli scriptóres tradunt, sede episcopáli Leópoli fundáta, in Moscóviam próprii nóminis digréssus, thronum pontificálem Kiowénsem constítuit. Demum in Moráviam revérsus, clerum et pópulum suprémis præcéptis ad virtútem cohortátus, placidíssime defúnctus est. Cyrílli et Methódii festum, apud Slavóniæ pópulos jámdiu celebrátum, Leo décimus tértius ad univérsam Ecclésiam exténdit.
&teDeum
