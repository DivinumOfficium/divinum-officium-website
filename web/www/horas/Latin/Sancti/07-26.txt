[Rank]
S. Annæ Matris B.M.V.;;Duplex II classis;;5.1;;ex C7a

[Rank1960]
S. Annæ Matris B.M.V.;;Duplex II classis;;5;;ex C7a

[RankNewcal]
S. Annæ and Joachim Parentes B.M.V.;;Duplex;;3;;ex C7a

[Rule]
vide C7a;
9 lectiones;

[Oratio]
Deus, qui beatæ Annæ gratiam conferre dignatus es, ut Genitricis unigeniti Filii tui mater effici mereretur: concede propitius; ut cujus solemnia celebramus, ejus apud te patrociniis adjuvemur.
$Per eumdem

[Invit]
@Commune/C7::s/N\./Annæ./

[Lectio4]
Sermo sancti Joannis Damasceni.
!Oratio 2. de Nativ. B. Mariæ, prope finem.
Proponitur nobis Annæ thalamus, conjugalis vitæ simul et virginitatis formam referens, illam matris, hanc filiæ: quarum altera recens sterilitate liberata est, altera autem aliquanto post, Christi partum ad nostræ naturæ conditionem divino opificio formatum, supra naturam est editura. Merito igitur Anna divino Spiritu plena, læto hilarique animo personat: Congaudete mecum, quæ promissionis germen ex sterili ventre peperi, ac benedictionis fructum uberibus meis, ut optaveram, nutrio. Sterilitatis mæstitiam exui, ac lætam foecunditatis vestem indui. Congaudeat mecum hodie Anna illa, Phenennæ adversaria: et novum hoc atque inopinatum miraculum, quod in me gestum est, suo exemplo concelebret.

[Lectio5]
Exsultet Sara senili gaudio gestiens, meumque ab sterilitate conceptum præfigurans. Concinant simul steriles et infoecundæ visitationem meam admirabili modo cælitus factam. Dicant item matres omnes hac foecunditate præditæ: Benedictus qui orantibus id quod optabant, largitus est, et foecunditatem sterili dedit, ac felicissimum illud germen Virginis concessit, quæ Mater Dei secundum carnem fuit, cujus venter cælum est, in qua habitavit is, qui nullo loco capi potest. Consonam his nos quoque ipsi, quæ vocabatur sterilis, nunc autem virginei thalami mater exstitit, laudem offeramus. Dicamus ad eam cum Scriptura: Quam beata domus David, ex qua prodiisti, et venter in quo Deus sanctificationis arcam, hoc est eam, a qua ipse sine semine conceptus est, fabricavit.

[Lectio6]
Vere beata es, ac ter beata, quæ beatitudine donatam a Deo infantem, hoc est, Mariam, nomine quoque ipso magnopere venerandam peperisti: ex qua Christus vitæ flos exstitit, cujus Virginis et gloriosus fuit ortus, et partus mundo sublimior. Nos quoque, o beatissima femina, tibi gratulamur; etenim nostrum omnium spem divinitus concessam, hoc est, promissionis foetum peperisti. Beata revera es, et beatus fructus ventris tui. Piorum autem lingua germen tuum magnificat, ac sermo omnis lætus partum tuum prædicat. Dignum sane quidem, ac maxime dignum est eam laudare, quæ divina benignitate oraculum accepit, ac talem et tantum nobis fructum edidit, ex quo dulcis Jesus prodiit.
