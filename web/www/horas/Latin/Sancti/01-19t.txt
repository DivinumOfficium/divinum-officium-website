[Rank]
S. Canuti Regis et Martyrum;;Semiduplex;;2;;vide C2

[Rule]
vide C2;
9 lectiones

[Oratio]
Deus, qui ad illustrándam Ecclésiam tuam beátum Canútum regem martýrii palma et~
gloriósis miráculis decoráre dignátus es: concéde propítius; ut, sicut ipse~
Domínicæ passiónis imitátor fuit, ita nos, per ejus vestígia gradiéntes, ad~
gáudia sempitérna perveníre mereámur.
$Per eumdem

[Commemoratio]
!Commemoratio Ss. Marii, Marthæ, Audifacis et Abachum Mart.
@Commune/C3:Oratio proper
v. Oremus
Exáudi, Dómine, pópulum tuum cum Sanctórum tuórum patrocínio supplicántem: ut et~
temporális vitæ nos tríbuas pace gaudére; et ætérnæ reperíre subsídium.
$Per Dominum

[Lectio4]
Canutus quartus Suenonis Esthritii Danorum regis filius, fide, pietate et~
morum honestate conspicuus, eximiæ sanctitatis a teneris annis specimen dedit.~
Paternum sceptrum summa omnium acclamatione adeptus, religioni promovendæ~
sedulo incumbere, ecclesias redditibus augere, et pretiosa supellectili ornare~
coepit. Tum zelo propagandæ fidei succensus, barbara regna justo certamine~
aggressus, devictas subditasque nationes christianæ legi subjugavit. Victoriis~
autem plurimis gloriosus, et divitiis auctus, regale diadema ad Christi~
crucifixi pedes abjecit, se et regnum illi subjiciens, qui Rex regum est, et~
Dominus dominantium. Corpus suum jejuniis, ciliciis et flagellis castigavit. In~
oratione et contemplatione assiduus, erga pauperes profusus, erga omnes~
beneficus semper fuit: nec umquam a justitiæ divinæque legis semita deflexit.

[Lectio5]
His aliisque virtutibus imbutus, ad supremum perfectionis apicem~
sanctus rex properabat. Accidit autem ut Angliæ regnum a Wilhelmo Normandorum~
duce, formidabili exercitu invaderetur. Anglis vero, Danorum opem implorantibus,~
cum succurrere rex decrevisset, belli expeditionem Olao fratri commisit. Qui~
regnandi cupiditate illectus, arma vertit in regis perniciem, militibus et~
populo contra illum concitatis. Nec defuerunt rebellioni fomenta. Cum enim rex,~
editis legibus, decimas ecclesiis solvi, Dei et Ecclesiæ præcepta servari,~
transgressores puniri sanxisset, plerique perversi ac scelerati homines~
exacerbati, primum quidem tumultuari, tum plebem commovere, ac tandem~
sanctissimo regi necem moliri coeperunt.

[Lectio6]
Sciens igitur rex, futurorum præscius, mortem sibi propter justitiam imminere;~
ea prænuntiata, ad ecclesiam sancti Albani Martyris Othoniæ, tamquam ad locum~
certaminis, profectus est: et sacramentis munitus, agonem suum Domino~
commendabat. Mox ibi adveniens conjuratorum multitudo, ecclesiæ ignem admovere,~
fores confringere et in eam irrumpere tentarunt. Quod cum perficere non possent,~
ad fenestras accedentes, saxa et sagittas in sanctum regem, flexis genibus pro~
inimicis orantem, magno impetu jaculari non cessarunt: donec lapidum et telorum~
ictibus, ac tandem lancea confossus, glorioso martyrio, ante altare extensis~
brachiis procumbens, coronatus est, sedente in apostolico throno Gregorio~
septimo. Multis postea miraculis Martyrem suum illustravit Deus. Nam gravi~
penuria et diversis calamitatibus oppressa Dania, patrati sacrilegii poenas~
luit. Plures etiam variis languoribus afflicti, ad ejus tumulum remedium et~
incolumitatem consecuti sunt. Cumque regina sacrum ejus corpus noctu clam~
surripere, et alio transferre conaretur, emisso cælitus ingenti splendore~
perterrita, a proposito cessavit.

[Lectio93]
!Commemoratio S. Marii et Sociorum Martyrum.
Marius Persa, nobili loco natus, cum Martha conjuge pari nobilitate, et duobus~
filiis Audiface et Abachum, Romam venit Claudio imperatore, ut Martyrum~
sepulchra veneraretur. Ibi Christianos in vincula conjectos fovebant, et opera~
ac facultatibus suis sustentabant, et sanctorum corpora sepeliebant. Quamobrem~
comprehensi omnes, cum nec impiorum minis, nec terrore commoverentur, ut diis~
sacrificarent; primum fustibus debilitati, deinde funibus attracti, tum admotis~
candentibus laminis combusti, et lingulis ferreis excarnificati sunt. Postremo~
præcisis manibus, et ad collum alligatis, ducti per mediam urbem, via Cornelia~
ad tertium decimum ab Urbe milliarium, in eum locum, qui Nymphe dicebatur,~
necantur: ac primum Martha, quæ virum ac filios ad supplicia pro Jesu Christi~
fide constanter perferenda, vehementer fuerat cohortata: mox ceteris in eadem~
arenaria cervices abscinduntur eorumque corpora conjiciuntur in ignem. Quæ~
semiusta, Felicitas matrona Romana nobilis, colligenda, et in suo prædio~
sepelienda curavit.
&teDeum
