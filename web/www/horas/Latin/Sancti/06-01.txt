[Rank]
S. AngelÃ¦ MericiÃ¦ Virginis;;Duplex;;3;;vide C6

[RankNewcal]
S. AngelÃ¦ MericiÃ¦ Virginis;;Duplex optional;;2;;vide C6

[Rule]
vide C6;
9 lectiones
nocomm1960

[Oratio]
Deus, qui novum per beatam Angelam sacrarum Virginum collegium in Ecclesia tua florescere voluisti: da nobis, ejus intercessione angelicis moribus vivere; ut terrenis omnibus abdicatis, gaudiis perfrui mereamur Ã¦ternis.
$Per Dominum

[Hymnus Matutinum]
@Commune/C6:Hymnus Matutinum 1

[Lectio4]
Angela Mericia, Decentiani, Veronensis dioecesis oppido, ad lacum Benacum in dicione Veneta piis orta parentibus, a prima Ã¦tate virginitatis lilium, quod perpetuo servare statuerat, sedula sepsit. Ab omni muliebri ornatu abhorrens, egregiam vultus formam, pulchramque cÃ¦sariem studiose foedavit ut cÃ¦lesti dumtaxat animarum Sponso placeret. In ipso autem adolescentiÃ¦ flore parentibus orbata, austerioris vitÃ¦ desiderio in desertum locum aufugere tentavit; sed ab avunculo prohibita, novit prÃ¦stare domi, quod in solitudine non licuit. Cilicio ac flagellis frequenter usa, carnem nonnisi infirma valetudine, vinum in Nativitatis et "Resurrectionis DominicÃ¦ tantum celebritate, complures vero dies nihil omnino degustavit Orationi dedita, brevissimum humi carpebat somnum: DÃ¦monem vero sub lucentis angeli forma sibi illudere conantem agnovit protinus, et conjecit in fugam. Tandem paternis bonis abdicatis et habitum ac regulam tertii ordinis sancti Francisci amplexa, evangelicam paupertatem virginitatis laudi conjunxit.

[Lectio5]
Nullum pietatis officium erga proximos omittens, pauperibus, quidquid sibi ex mendicato victu superesset, largiebatur; libenter ministrabat Ã¦grotis, pluraque cum magna sanctitatis fama peragravit loca, ut vel solatio esset afflictis, vel reis veniam impetraret, vel infensos invicem reconciliaret animos, vel e vitiorum coeno scelestos revocaret. Angelorum pane, quem unice esuriebat, frequentissime refecta, tanta caritatis vi ferebatur in Deum, ut sÃ¦pius extra sensus raperetur. Sacra PalÃ¦stinÃ¦ loca summa cum religione obivit: quo in itinere et visum, quem ad Cydonias appulsa oras amiserat, eodem regressa recuperavit, et barbarorum captivitatem ac naufragium imminens divinitus evasit. Romam denique firmam EcclesiÃ¦ petram veneratura, et amplissimÃ¦ jubilÃ¦i veniÃ¦ percupida, sedente Clemente septimo accessit; quam summus Pontifex allocutus, eiusdem sanctimoniam suspexit, et commendavit summopere; nec ab Urbe ipsam abire ante permisit, quam alio cÃ¦litus vocatam agnovit.

[Lectio6]
Brixiam itaque, ubi domum ad sanctÃ¦ AfrÃ¦ templum conduxit, reversa, novam ibi virginum societatem, sicut cÃ¦lesti voce ac visione mandatum sibi fuerat, sub certa disciplina sanctisque vivendi regulis constituit, quam sanctÃ¦ UrsulÃ¦ invictÃ¦ virginum ducis patrocinio ac nomine insignivit: eam vero perennem futuram morti proxima prÃ¦dixit. Tandem prope septuagenaria, dives meritis evolavit in cÃ¦lum sexto Kalendas Februarii anni millesimi quingentesimi et quadragesimi. Cujus cadaver per ipsos triginta dies inhumatum, flexibile, ac vivo simillimum perseveravit. Demum in sanctÃ¦ AfrÃ¦ templo inter ceteras, quibus illud abundat. Sanctorum reliquias reposito, plurima ad ejus sepulcrum agi statim coepere miracula: quorum fama late diffusa, non BrixiÃ¦ modo, et Decentiani, sed alibi etiam vulgo coepit nuncupari beata, ejusque imago aris imponi; immo sanctus ipse Carolus BorromÃ¦us non multis post annis dignam, quÃ¦ ab apostolica Sede in sanctarum Virginum album referretur, BrixiÃ¦ palam asseruit. Cultum vero illi jamdiu a populis exhibitum, et tum locorum Ordinariis probatum, tum pluribus etiam summorum Pontificum indultis munitum, Clemens Papa decimus tertius solemni decreto ratum habuit, ac confirmavit. Eam tandem, novis miraculis rite probatis insignem, Pius Papa septimus, solemni canonizatione in Vaticana basilica peracta, die vigesima quarta Maji anno millesimo octingentesimo septimo, sanctarum Virginum catalogo adscripsit.

[Lectio94]
Angela Merícia, piis orta paréntibus, a prima ætáte magna virtútum  specímina dedit, cilício ac flagéllis frequénter usa, et oratióni indesinénter dédita.  Patérnis bonis abdicátis, ac régulam tértii órdinis sancti Francísci ampléxa, evangélicam paupertátem virginitátis laudi conjúnxit, nullúmque pietátis offícium erga próximos omísit.  Sacra Eucharístia frequentíssime refécta, tanta caritátis vi ferebátur in Deum, ut sæpius extra sensus raperétur.  Bríxiæ novam vírginum societátem sub certa disciplína sanctísque vivéndi régulis constítuit, quam sanctæ Ursulæ patrocínio ac nómine insignívit.  Tandem prope septuagenária evolávit in cælum, anno Dómini millésimo quingentésimo quadragésimo, sexto Kaléndas Februárii.  Cultum illi jámdiu exhíbitum Clemens Papa décimus tértius solémni decréto ratum hábuit et confirmávit.  Pius vero Papa séptimus sanctárum Vírginum catálogo eam adscrípsit.
&teDeum
