[Rank]
SS. Apostolorum Petri et Pauli;;Duplex I classis cum octava communi;;6.5;;ex C1

[Rank1960]
SS. Apostolorum Petri et Pauli;;Duplex I classis;;6;;ex C1

[Rule]
ex C1;
9 lectiones
Psalmi Dominica
Antiphonas horas
nor commemoratio
Psalm5 Vespera=116
Psalm5 Vespera3=138

[Ant Vespera]
Petrus et Joannes * ascendebant in templum ad horam orationis nonam.
Argentum et aurum * non est mihi: quod autem habeo, hoc tibi do.
Dixit Angelus ad Petrum: * Circumda tibi vestimentum tuum, et sequere me.
Misit Dominus * Angelum suum, et liberavit me de manu Herodis, alleluia.
Tu es Petrus, * et super hanc petram ædificabo Ecclesiam meam.

[Capitulum Vespera]
!Act 12:1-3
v. Misit Herodes rex manus, ut affligeret quosdam de Ecclesia. Occidit autem Jacobum fratrem Joannis gladio. Videns autem quia placeret Judæis, apposuit ut apprehenderet et Petrum.
$Deo gratias

[Hymnus Vespera]
{:H-Decoralux:}v. Decora lux æternitatis, auream
Diem beatis irrigavit ignibus,
Apostolorum quæ coronat Principes,
Reisque in astra liberam pandit viam.
_
Mundi Magister, atque cæli Janitor,
Romæ parentes, arbitrique gentium,
Per ensis ille, hic per crucis victor necem
Vitæ senatum laureati possident.
_
O Roma felix, quæ duorum Principum
Es consecrata glorioso sanguine:
Horum cruore purpurata ceteras
Excellis orbis una pulchritudines.
_
Sit Trinitati sempiterna gloria,
Honor, potestas, atque jubilatio,
In unitate quæ gubernat omnia,
Per universa sæculorum sæcula.
Amen.

[Ant 1]
@Sancti/02-22

[Oratio]
Deus, qui hodiernam diem Apostolorum tuorum Petri et Pauli martyrio consecrasti: da Ecclesiæ tuæ, eorum in omnibus sequi præceptum, per quos religionis sumpsit exordium.
$Per Dominum

[Lectio1]
De Actibus Apostolorum
!Act 3:1-5
1 Petrus autem et Joannes ascendebant in templum ad horam orationis nonam.
2 Et quidam vir, qui erat claudus ex utero matris suæ, bajulabatur: quem ponebant quotidie ad portam templi, quæ dicitur Speciosa, ut peteret eleemosynam ab introëuntibus in templum.
3 Is cum vidisset Petrum et Joannem incipientes introire in templum, rogabat ut eleemosynam acciperet.
4 Intuens autem in eum Petrus cum Joanne, dixit: Respice in nos.
5 At ille intendebat in eos, sperans se aliquid accepturum ab eis.

[Responsory1]
@Sancti/02-22

[Lectio2]
!Act 3:6-10
6 Petrus autem dixit: Argentum et aurum non est mihi: quod autem habeo, hoc tibi do: In nomine Jesu Christi Nazareni surge, et ambula.
7 Et apprehensa manu ejus dextera, allevavit eum, et protinus consolidatæ sunt bases ejus et plantæ.
8 Et exsiliens stetit, et ambulabat: et intravit cum illis in templum ambulans, et exsiliens, et laudans Deum.
9 Et vidit omnis populus eum ambulantem et laudantem Deum.
10 Cognoscebant autem illum, quod ipse erat qui ad eleemosynam sedebat ad Speciosam portam templi: et impleti sunt stupore et extasi in eo quod contigerat illi.

[Responsory2]
@Sancti/02-22

[Lectio3]
!Act 3:11-16
11 Cum teneret autem Petrum et Joannem, cucurrit omnis populus ad eos ad porticum quæ appellatur Salomonis, stupentes.
12 Videns autem Petrus, respondit ad populum: Viri Israëlitæ, quid miramini in hoc, aut nos quid intuemini, quasi nostra virtute aut potestate fecerimus hunc ambulare?
13 Deus Abraham, et Deus Isaac, et Deus Jacob, Deus patrum nostrorum glorificavit Filium suum Jesum, quem vos quidem tradidistis, et negastis ante faciem Pilati, judicante illo dimitti.
14 Vos autem Sanctum et Justum negastis, et petistis virum homicidam donari vobis:
15 Auctorem vero vitæ interfecistis, quem Deus suscitavit a mortuis, cujus nos testes sumus.
16 Et in fide nominis ejus, hunc quem vos vidistis et nostis, confirmavit nomen ejus: et fides, quæ per eum est, dedit integram sanitatem istam in conspectu omnium vestrum.

[Responsory3]
@Sancti/02-22

[Lectio4]
Sermo sancti Leonis Papæ.
!Sermone 1. in natali Apost. Petri et Pauli.
Omnium quidem sanctarum solemnitatum, dilectissimi, totus mundus est particeps, et unius fidei pietas exigit, ut quidquid pro salute universorum gestum recolitur, communibus ubique gaudiis celebretur. Verumtamen hodierna festivitas, præter illam reverentiam, quam toto terrarum orbe promeruit, speciali et propria nostræ Urbis exsultatione veneranda est, ut ubi præcipuorum Apostolorum glorificatus est exitus, ibi in die martyrii eorum sit lætitiæ principatus. Isti enim sunt viri, per quos tibi Evangelium Christi Roma resplenduit, et quæ eras magistra erroris, facta es discipula veritatis.

[Responsory4]
R. Domine, si tu es, jube me venire ad te super aquas.
* Et extendens manum apprehendit eum, et dixit Jesus: Modicæ fidei, quare dubitasti?
V. Cumque vidisset ventum validum venientem, timuit: et cum coepisset mergi, clamavit dicens: Domine, salvum me fac.
R. Et extendens manum apprehendit eum, et dixit Jesus: Modicæ fidei, quare dubitasti?

[Lectio5]
Isti sunt patres tui, verique pastores, qui te regnis cælestibus inserendam multo melius multoque felicius condiderunt, quam illi, quorum studio prima moenium tuorum fundamenta locata sunt: ex quibus is, qui tibi nomen dedit, fraterna te cæde foedavit. Isti sunt, qui te ad hanc gloriam provexerunt, ut gens sancta, populus electus, civitas sacerdotalis et regia, per sacram beati Petri Sedem caput orbis effecta, latius præsideres religione divina, quam dominatione terrena. Quamvis enim multis aucta victoriis, jus imperii tui terra marique protuleris: minus tamen est, quod tibi bellicus labor subdidit, quam quod pax christiana subjecit.

[Responsory5]
R. Surge, Petre, et indue te vestimentis tuis, accipe fortitudinem ad salvandas Gentes:
* Quia ceciderunt catenæ de manibus tuis.
V. Angelus Domini astitit, et lumen refulsit in habitaculo carceris, percussoque latere Petri excitavit eum, dicens: Surge velociter.
R. Quia ceciderunt catenæ de manibus tuis.

[Lectio6]
Disposito namque divinitus operi maxime congruebat, ut multa regna uno confoederarentur imperio, et cito pervios haberet populos prædicatio generalis, quos unius teneret regimen civitatis. Hæc autem civitas ignorans suæ provectionis auctorem, cum pene omnibus dominaretur gentibus, omnium gentium serviebat erroribus: et magnam sibi videbatur assumpsisse religionem quia nullam respuerat falsitatem. Unde quantum erat per diabolum tenacius illigata, tantum per Christum est mirabilius absoluta.

[Responsory6]
@Sancti/02-22:Responsory4
&Gloria
R. Et ideo tibi traditæ sunt claves regni cælorum.

[Lectio7]
Lectio sancti Evangelii secundum Matthæum.
!Matt 16:13-19
In illo tempore: Venit Jesus in partes Cæsareæ Philippi: et interrogabat discipulos suos, dicens: Quem dicunt homines esse Filium hominis? Et reliqua.
_
Homilia sancti Hieronymi Presbyteri.
!Lib. 3. Comm. in Matth. cap. 16.
Pulchre interrogat: Quem dicunt homines esse Filium hominis? quia qui de filio hominis loquuntur, homines sunt: qui vero divinitatem ejus intelligunt, non homines, sed dii appellantur. At illi dixerunt: Alii Joannem Baptistam, alii autem Eliam. Miror quosdam interpretes causas errorum inquirere singulorum, et disputationem longissimam texere, quare Dominum nostrum Jesum Christum alii Joannem putaverint, alii Eliam, alii Jeremiam, aut unum ex prophetis: cum sic potuerint errare in Elia et Jeremia, quo modo Herodes erravit in Joanne, dicens: Quem ego decollavi Joannem, ipse surrexit a mortuis, et virtutes operantur in eo.

[Responsory7]
R. Ego pro te rogavi, Petre, ut non deficiat fides tua:
* Et tu aliquando conversus confirma fratres tuos.
V. Caro et sanguis non revelavit tibi, sed Pater meus, qui est in cælis.
R. Et tu aliquando conversus confirma fratres tuos.

[Lectio8]
Vos autem quem me esse dicitis? Prudens lector attende quod ex consequentibus, textuque sermonis, Apostoli nequaquam homines, sed dii appellantur. Cum enim dixisset: Quem dicunt homines esse Filium hominis? subjecit: Vos autem quem me esse dicitis? Illis, quia homines sunt, humana opinantibus, vos qui estis dii, quem me esse existimatis? Petrus ex persona omnium Apostolorum profitetur: Tu es Christus Filius Dei vivi. Deum vivum appellat, ad distinctionem eorum deorum, qui putantur dii, sed mortui sunt.

[Responsory8]
@Sancti/02-22:Responsory7
&Gloria
R. Et ego dico tibi, quia tu es Petrus, et super hanc petram ædificabo Ecclesiam meam.

[Lectio9]
Respondens autem Jesus, dixit ei: Beatus es Simon Bar-Jona. Testimonio de se Apostoli reddit vicem. Petrus dixerat: Tu es Christus Filius Dei vivi: mercedem recepit vera confessio: Beatus es Simon Bar-Jona. Quare? Quia non revelavit tibi caro et sanguis, sed revelavit Pater. Quod caro et sanguis revelare non potuit, Spiritus Sancti gratia revelatum est. Ergo ex confessione sortitur vocabulum, quod revelationem ex Spiritu Sancto habeat, cujus et filius appellandus sit. Siquidem Bar-Jona in nostra lingua sonat, Filius columbæ.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
{:H-BeatepastorPetre:}v. Beate Pastor, Petre, clemens accipe
Voces precantum, criminumque vincula
Verbo resolve, cui potestas tradita,
Aperire terris cælum, apertum claudere.
_
Egregie Doctor, Paule, mores instrue,
Et nostra tecum pectora in cælum trahe:
Velata dum meridiem cernat fides,
Et solis instar sola regnet caritas.
_
Sit Trinitati sempiterna gloria,
Honor, potestas, atque jubilatio,
In unitate quæ gubernat omnia,
Per universa æternitatis sæcula.
Amen.

[Ant 2]
@Sancti/02-22

[Lectio Prima]
!Act 12:11
v. Et Petrus ad se reversus, dixit: Nunc scio vere, quia misit Dominus Angelum suum, et eripuit me de manu Herodis, et de omni exspectatione plebis Judæorum.

[Capitulum Tertia]
@:Capitulum Laudes

[Responsory Tertia]
R.br. In omnem terram * Exivit sonus eorum.
R. In omnem terram * Exivit sonus eorum.
V. Et in fines orbis terræ verba eorum.
R. Exivit sonus eorum.
&Gloria
R. In omnem terram * Exivit sonus eorum.
_
V. Constitues eos principes super omnem terram.
R. Memores erunt nominis tui, Domine.

[Capitulum Sexta]
!Act 12:5
v. Petrus quidem servabatur in carcere; oratio autem fiebat sine intermissione ab Ecclesia ad Deum pro eo.
$Deo gratias

[Responsory Sexta]
R.br. Constitues eos principes * Super omnem terram.
R. Constitues eos principes * Super omnem terram.
V. Memores erunt nominis tui, Domine.
R. Super omnem terram.
&Gloria
R. Constitues eos principes * Super omnem terram.
_
V. Nimis honorati sunt amici tui Deus.
R. Nimis confortatus est principatus eorum.

[Capitulum Nona]
@:Lectio Prima
$Deo gratias

[Responsory Nona]
R.br. Nimis honorati sunt * Amici tui Deus.
R. Nimis honorati sunt * Amici tui Deus.
V. Nimis confortatus est principatus eorum.
R. Amici tui Deus.
&Gloria
R. Nimis honorati sunt * Amici tui Deus.
_
V. Annuntiaverunt opera Dei.
R. Et facta ejus intellexerunt.

[Ant Vespera 3]
Juravit Dominus, * et non poenitebit eum: Tu es sacerdos in æternum.;;109
Collocet eum * Dominus cum principibus populi sui.;;112
Dirupisti, Domine, * vincula mea: tibi sacrificabo hostiam laudis.;;115
Euntes ibant * et flebant, mittentes semina sua.;;125
Confortatus est * principatus eorum, et honorati sunt amici tui Deus.;;138

[Versum 3]
V. Annuntiaverunt opera Dei.
R. Et facta ejus intellexerunt.

[Ant 3]
Hodie * Simon Petrus ascendit crucis patibulum, alleluia: hodie clavicularius regni gaudens migravit ad Christum: hodie Paulus Apostolus, lumen orbis terræ inclinato capite pro Christi nomine martyrio coronatus est, alleluia.

[Octava 1]
!Commemoratio Octavæ Ss. Apostoli 
Ant. Petrus Apostolus, * et Paulus doctor Gentium, ipsi nos docuerunt legem tuam Domine.
_
V. Constitues eos principes super omnem terram.
R. Memores erunt nominis tui, Domine.
_
v. Oremus 
Deus, qui hodiernam diem Apostolorum tuorum Petri et Pauli martyrio consecrasti: da Ecclesiæ tuæ, eorum in omnibus sequi præceptum, per quos religionis sumpsit exordium.
$Per Dominum

[Octava 11]
!Commemoratio Octavæ S. Petri.
Ant. Tu es Pastor ovium * Princeps Apostolorum, tibi traditæ sunt claves regni cælorum.
_
V. Tu es Petrus.
R. Et super hanc petram ædificabo Ecclesiam meam.
_
v. Oremus. 
Deus, qui hodiernam diem Apostolorum tuorum Petri et Pauli martyrio consecrasti: da Ecclesiæ tuæ, eorum in omnibus sequi præceptum, per quos religionis sumpsit exordium.
!Qui vivis

[Octava 2]
!Commmemoratio Octavæ Ss. Apost.
Ant. Gloriosi principes terræ, quomodo in vita sua dilexerunt se, ita et in morte non sunt separati.
_
V. In omnem terram exivit sonus eorum.
R. Et in fines orbis terræ verba eorum.
_
v. Oremus. 
Deus, qui hodiernam diem Apostolorum tuorum Petri et Pauli martyrio consecrasti: da Ecclesiæ tuæ, eorum in omnibus sequi præceptum, per quos religionis sumpsit exordium.
$Per Dominum
