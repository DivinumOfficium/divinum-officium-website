[Rank]
S. Agnetis Virginis et Martyris;;Duplex;;3.1;;vide C6b

[Rule]
vide C6b;
9 lectiones

[Capitulum Vespera]
!Sir 51:1-3
v. Confitebor tibi, Domine, Rex, et collaudabo te Deum Salvatorem meum. Confitebor nomini tuo: quoniam adjutor et protector factus es mihi, et liberasti corpus meum a perditione.
$Deo gratias

[Ant 1]
Beata Agnes * in medio flammarum expansis manibus orabat: Te deprecor omnipotens, adorande, colende, Pater metuende, quia per sanctum Filium tuum evasi minas sacrilegi tyranni, et carnis spurcitias immaculato calle transivi: et ecce venio ad te, quem amavi, quem quæsivi, quem semper optavi.

[Oratio]
Omnipotens sempiterne Deus, qui infirma mundi eligis, ut fortia quæque confundas: concede propitius; ut, qui beatæ Agnetis Virginis et Martyris tuæ solemnia colimus, ejus apud te patrocinia sentiamus.
$Per Dominum

[Ant Matutinum]
Discede a me * pabulum mortis, quia jam ab alio amatore præventa sum.;;1
Dexteram meam * et collum meum cinxit lapidibus pretiosis tradidit auribus meis inæstimabiles margaritas.;;2
Posuit signum * in faciem meam, ut nullum præter eum amatorem admittam.;;3
V. Specie tua et pulchritudine tua.
R. Intende, prospere procede, et regna.
Induit me Dominus * cyclade auro texta, et immensis monilibus ornavit me.;;4
Mel et lac * ex ejus ore suscepi, et sanguis ejus ornavit genas meas.;;5
Ipsi soli servo fidem, * ipsi me tota devotione committo.;;8
V. Adjuvabit eam Deus vultu suo.
R. Deus in medio ejus, non commovebitur.
Cujus pulchritudinem * sol et luna mirantur, ipsi soli servo fidem.;;14
Christus circumdedit me * vernantibus atque coruscantibus gemmis pretiosis.;;44
Ipsi sum desponsata, * cui Angeli serviunt, cujus pulchritudinem sol et luna mirantur.;;45
V. Elegit eam Deus, et præelegit eam,
R. In tabernaculo suo habitare facit eam.

[Lectio1]
De libro Ecclesiastici.
!Sir 51:1-7
1 Oratio Jesu filii Sirach. Confitebor tibi, Domine rex, et collaudabo te Deum salvatorem meum.
2 Confitebor nomini tuo, quoniam adjutor et protector factus es mihi,
3 et liberasti corpus meum a perditione: a laqueo linguæ iniquæ, et a labiis operantium mendacium: et in conspectu astantium factus es mihi adjutor.
4 Et liberasti me, secundum multitudinem misericordiæ nominis tui, a rugientibus præparatis ad escam:
5 de manibus quærentium animam meam, et de portis tribulationum quæ circumdederunt me;
6 a pressura flammæ quæ circumdedit me, et in medio ignis non sum æstuatus;
7 de altitudine ventris inferi, et a lingua coinquinata, et a verbo mendacii, a rege iniquo, et a lingua injusta.

[Responsory1]
R. Diem festum sacratissimæ Virginis celebremus, qualiter passa sit beata Agnes ad memoriam revocemus: tertiodecimo ætatis suæ anno mortem perdidit, et vitam invenit:
* Quia solum vitæ dilexit auctorem.
V. Infantia quidem computabatur in annis, sed erat senectus mentis immensa.
R. Quia solum vitæ dilexit auctorem.

[Lectio2]
!Sir 51:8-12
8 Laudabit usque ad mortem anima mea Dominum,
9 et vita mea appropinquans erat in inferno deorsum.
10 Circumdederunt me undique, et non erat qui adjuvaret: respiciens eram ad adjutorium hominum, et non erat.
11 Memoratus sum misericordiæ tuæ, Domine, et operationis tuæ, quæ a sæculo sunt:
12 quoniam eruis sustinentes te, Domine, et liberas eos de manibus gentium.

[Responsory2]
R. Dexteram meam et collum meum cinxit lapidibus pretiosis, tradidit auribus meis inæstimabiles margaritas:
* Et circumdedit me vernantibus atque coruscantibus gemmis.
V. Posuit signum in faciem meam, ut nullum præter eum amatorem admittam.
R. Et circumdedit me vernantibus atque coruscantibus gemmis.

[Lectio3]
!Sir 51:13-17
13 Exaltasti super terram habitationem meam, et pro morte defluente deprecatus sum.
14 Invocavi Dominum patrem Domini mei, ut non derelinquat me in die tribulationis meæ, et in tempore superborum, sine adjutorio.
15 Laudabo nomen tuum assidue, et collaudabo illud in confessione: et exaudita est oratio mea,
16 et liberasti me de perditione, et eripuisti me de tempore iniquo.
17 Propterea confitebor, et laudem dicam tibi, et benedicam nomini Domini.

[Responsory3]
R. Amo Christum, in cujus thalamum introibo cujus mater virgo est, cujus pater feminam nescit, cujus mihi organa modulatis vocibus cantant:
* Quem cum amavero, casta sum; cum tetigero, munda sum; cum accepero, virgo sum.
V. Anulo fidei suæ subarrhavit me, et immensis monilibus ornavit me.
R. Quem cum amavero, casta sum; cum tetigero, munda sum; cum accepero, virgo sum.
&Gloria
R. Quem cum amavero, casta sum; cum tetigero, munda sum; cum accepero, virgo sum.

[Lectio4]
Ex libro S. Ambrosii Episcopi de Virginibus.
!Lib. 1, post init.
Hodie natalis est Virginis, integritatem sequamur. Natalis est Martyris, hostias immolemus. Natalis est sanctæ Agnetis, mirentur viri, non desperent parvuli, stupeant nuptæ, imitentur innuptæ. Sed quid dignum ea loqui possumus, cujus ne nomen quidem vacuum laudis est? Devotio supra ætatem, virtus supra naturam: ut mihi videatur non hominis habuisse nomen, sed oraculum Martyris, quod indicavit quid esset futura. Nomen Virginis, titulus est pudoris. Appellabo Martyrem: prædicavi satis. Prolixa laudatio est, quæ non quæritur, sed tenetur. Nemo est laudabilior, quam qui ab omnibus laudari potest. Quot homines, tot præcones, qui Martyrem prædicant, dum loquuntur.

[Responsory4]
R. Induit me Dominus vestimento salutis, et indumento lætitiæ circumdedit me: 
* Et tamquam sponsam decoravit me corona.
V. Tradidit auribus meis inæstimabiles margaritas, circumdedit me vernantibus atque coruscantibus gemmis.
R. Et tamquam sponsam decoravit me corona.

[Lectio5]
Hæc tredecim annorum martyrium fecisse traditur. Quo detestabilior crudelitas, quæ nec minusculæ pepercit ætati: imo magna vis fidei, quæ etiam ab illa testimonium invenit ætate. Fuitne in illo corpusculo vulneri locus? Et quæ non habuit quo ferrum reciperet, habuit quo ferrum vinceret. Hæc inter cruentas carnificum impavida manus, hæc stridentium gravibus immobilis tractibus catenarum, nunc furentis mucroni militis totum offerre corpus, mori adhuc nescia, sed parata, vel si ad aras invita raperetur, tendere Christo inter ignes manus, atque in ipsis sacrilegis focis trophæum Domini signare victoris: nunc ferratis colla manusque ambas inserere nexibus. Sed nullus tam tenuia membra poterat nexus includere. Novum martyrii genus. Nondum idonea poenæ, et jam matura victoriæ: certare difficilis, facilis coronari: magisterium virtutis implevit, quæ præjudicium vehebat ætatis.

[Responsory5]
R. Mel et lac ex ejus ore suscepi, 
* Et sanguis ejus ornavit genas meas
V. Ostendit mihi thesauros incomparabiles, quos mihi se daturum repromisit.
R. Et sanguis ejus ornavit genas meas.

[Lectio6]
Non sic ad thalamum nupta properaret, ut ad supplicii locum, læta successu, gradu festina virgo processit. Flere omnes, ipsa sine fletu. Mirari plerique, quod tam facile vitæ suæ prodiga, quam nondum hauserat, jam quasi perfuncta donaret Stupere universi, quod jam divinitatis testis exsisteret, quæ adhuc arbitra sui per ætatem esse non posset Quanto terrore egit carnifex ut timeretur, quantis blanditiis ut suaderet, quantorum vota, ut sibi ad nuptias proveniret? At illa: Et hæc sponsi injuria est, inquit, exspectare placituram. Qui me sibi prior elegit, accipiet: quid percussor moraris? Pereat corpus, quod amari potest oculis, quibus nolo. Stetit, oravit, cervicem inflexit. Cerneres trepidare carnificem, quasi ipse addictus fuisset, tremere percussoris dexteram, pallere ora alieno timentis periculo, cum puella non timeret suo. Habetis igitur in una hostia duplex martyrium, pudoris et religionis. Et virgo permansit, et martyrium obtinuit.

[Responsory6]
R. Jam corpus ejus corpori meo sociatum est, et sanguis ejus ornavit genas meas: 
* Cujus mater virgo est, cujus pater feminam nescit.
V. Ipsi sum desponsata, cui Angeli serviunt, cujus pulchritudinem sol et luna mirantur.
R. Cujus mater virgo est, cujus pater feminam nescit.
&Gloria
R. Cujus mater virgo est, cujus pater feminam nescit.

[Lectio94]
Ex libro S. Ambrosii Episcopi de Virginibus.
!Lib. 1, post init.
Hódie natális est Vírginis, integritátem sequámur. Natalis est Mártyris, hóstias immolémus. Natalis est sanctæ Agnétis, miréntur viri, non despérent párvuli, stúpeant nuptæ, imiténtur innúptæ. Sed quid dignum ea loqui póssumus, cujus ne nomen quidem vácuum laudis est? Devótio supra ætátem, virtus supra natúram: ut mihi videátur non hóminis habuísse nomen, sed oráculum Mártyris, quod indicávit, quid esset futúra. Nomen Vírginis títulus est pudóris. Appellábo Mártyrem: prædicávi satis. Prolíxa laudátio est, quæ non quæritur, sed tenétur. Nemo est laudabílior, quam qui ab ómnibus laudári potest. Quot hómines, tot præcónes, qui Mártyrem prædicant, dum loquúntur. Hæc trédecim annórum martyrium fecísse tráditur. Quo destabílior crudélitas quæ nec minúsculæ pepércit ætáti; immo magna vis fídei, quæ étiam ab illa testimónium invénit ætáte.
&teDeum

[Responsory7]
R. Ipsi sum desponsata, cui Angeli serviunt, cujus pulchritudinem sol et luna mirantur:
* Ipsi soli servo fidem, ipsi me tota devotione committo.
V. Dexteram meam et collum meum cinxit lapidibus pretiosis: tradidit auribus meis inæstimabiles margaritas.
R. Ipsi soli servo fidem, ipsi me tota devotione committo.

[Responsory8]
R. Omnipotens, adorande, colende, tremende, benedico te:
* Quia per Filium tuum unigenitum evasi minas hominum impiorum, et spurcitias diaboli impolluto calle transivi.
V. Te confiteor labiis, te corde, te totis visceribus concupisco.
R. Quia per Filium tuum unigenitum evasi minas hominum impiorum, et spurcitias diaboli impolluto calle transivi.
&Gloria
R. Quia per Filium tuum unigenitum evasi minas hominum impiorum, et spurcitias diaboli impolluto calle transivi.

[Ant Laudes]
Ingressa Agnes * turpitudinis locum, Angelum Domini præparatum invenit.
Mecum enim habeo * custodem corporis mei, Angelum Domini.
Annulo suo * subarrhavit me Dominus meus Jesus Christus, et tamquam sponsam decoravit me corona.
Benedico te * Pater Domini mei Jesu Christi, quia per Filium tuum ignis exstinctus est a latere meo.
Congaudete mecum, * et congratulamini, quia cum his omnibus lucidas sedes accepi.

[Capitulum Laudes]
@Capitulum Vespera

[Ant 2]
Ecce quod concupivi * jam video: quod speravi, jam teneo: ipsi sum juncta in cælis, quem in terris posita, tota devotione dilexi.

[Capitulum Tertia]
@Capitulum Laudes

[Capitulum Sexta]
!Sir 51:4-5
v. Liberasti me secundum multitudinem misericordiæ nominis tui a rugientibus, paratis ad escam, de manibus quærentium animam meam, et de portis tribulationis quæ circumdederunt me.
$Deo gratias

[Capitulum Nona]
!Sir 51:8; 51:12
v. Laudábit usque ad mortem ánima mea Dóminum, quóniam éruis sustinéntes te, et líberas eos de manu angústiæ, Dómine, Deus noster.
$Deo gratias

[Ant Vespera 3]
Ingressa Agnes * turpitudinis locum, Angelum Domini præparatum invenit.;;109
Mecum enim habeo * custodem corporis mei, Angelum Domini.;;110
Annulo suo * subarrhavit me Dominus meus Jesus Christus, et tamquam sponsam decoravit me corona.;;111
Benedico te * Pater Domini mei Jesu Christi, quia per Filium tuum ignis exstinctus est a latere meo.;;112
Congaudete mecum, * et congratulamini, quia cum his omnibus lucidas sedes accepi.;;147

[Ant 3]
Stans beata Agnes * in medio flammæ, expansis manibus orabat ad Dominum: Omnipotens, adorande, colende, tremende, benedico te, et glorifico nomen tuum in æternum.
