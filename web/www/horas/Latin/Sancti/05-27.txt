[Rank]
S. BedÃ¦ Venerabilis Confessoris et EcclesiÃ¦ Doctoris;;Duplex;;3;;vide C5a

[RankNewcal]
S. BedÃ¦ Venerabilis Confessoris et EcclesiÃ¦ Doctoris;;Duplex optional;;2;;vide C5a

[Rule]
vide C5a;mtv
9 lectiones
CPapaM=Joánnem;

[Name]
Beda

[Oratio]
Deus qui Ecclesiam tuam, beati BedÃ¦ Confessoris tui atque Doctoris, eruditione clarificas: concede propitius famulis tuis: eius semper illustrari sapientia et meritis adjuvari.
$Per Dominum

[Commemoratio]
!Commemoratio S. Joannis PapÃ¦ et Martyris
@Commune/C2:Oratio proper Gregem
$Oremus
Deus, qui nos beati Joannis Martyris tui atque Pontificis annua solemnitate lÃ¦tificas: concede propitius; ut cujus natalitia colimus, de eiusdem etiam protectione gaudeamus.
$Per Dominum

[Lectio4]
Beda presbyter, Girvi in BritanniÃ¦ et ScotiÃ¦ finibus ortus, septennis sancto Benedicto Biscopio abbati Wiremuthensi educandus traditur. Monachus deinde factus, vitam sic instituit, ut, dum se artium et doctrinarum studiis totum impenderet, nihil umquam de regulari disciplina remitteret. Nullum fuit doctrinÃ¦ genus, in quo non esset diligentissime versatus; sed prÃ¦cipua illi cura divinarum Scripturarum meditatio, quarum sententiam ut plenius assequeretur, GrÃ¦ci Hebraicique sermonis notitiam est adeptus. Trigesimo Ã¦tatis anno abbatis sui jussu sacerdos initiatus, statim, suasore Acca Hagulstadensi episcopo sacros explanare libros aggressus est: in quo sanctorum Patrum doctrinis adeo inhÃ¦sit, ut nihil proferret nisi illorum judicio comprobatum, eorumdem etiam fere verbis usus. Otium perosus semper, ex lectione ad orationem transibat ac vicissim ex oratione ad lectionem: in qua adeo animo inflammabatur, ut sÃ¦pe inter legendum et docendum lacrimis perfunderetur. Ne autem rerum fluxarum curis distraheretur, delatum abbatis munus constantissime detrectavit.

[Lectio5]
ScientiÃ¦ ac pietatis laude BedÃ¦ nomen sic brevi claruit, ut sanctus Sergius Papa de eo Romam arcessendo cogitaverit; quo difficillimis scilicet, quÃ¦ de rebus sacris exortÃ¦ erant, quÃ¦stionibus definiendis conferret operam. Emendandis fidelium moribus, fidei vindicandÃ¦ atque asserendÃ¦ libros plures conscripsit, quibus tantam sui apud omnes opinionem fecit, ut illum sanctus Bonifatius episcopus et martyr, EcclesiÃ¦ lumen prÃ¦dicaverit; Lanfrancus, Anglorum doctorem; concilium Aquisgranense, doctorem admirabilem dixerit. Quin ejus scripta eo adhuc vivente, publice in ecclesiis legebantur. Quod cum fieret, quoniam ipsum sanctum minime appellare liceret, Venerabilis titulo efferebant; qui deinde veluti proprius secutis etiam temporibus semper habitus est. Ejus autem doctrinÃ¦ eo vis efficacior erat, quod vitÃ¦ sanctimonia religiosisque virtutibus confirmabatur. Quam ob rem discipulos, quos multos et egregios imbuendos habuit, studio et exemplo non litteris modo atque scientiis, sed etiam sanctitate fecit insignes.

[Lectio6]
Aetate demum et laboribus fractus, gravi morbo correptus est. Quo cum amplius quinquaginta dies detentus esset, consuetum orandi morem Scripturasque interpretandi non intercepit; eo namque tempore Evangelium Joannis in popularium suorum usum Anglice vertit. Cum autem in Ascensionis prÃ¦ludio instare sibi mortem persentiret, supremis EcclesiÃ¦ sacramentis muniri voluit; tum, sodales amplexatus, atque humi super cilicio stratus, cum illa verba ingeminaret, Gloria Patri, et Filio, et Spiritui Sancto, obdormivit in Domino. Eius corpus suavissimum uti fertur, spirans odorem sepultum est in monasterio Girvensi, ac postea Dunclinum cum sancti Cuthberti, reliquiis translatum. Eum tamquam Doctorem a Benedictinis aliisque religiosis familiis ac dioecesibus cultum, Leo decimus tertius Pontifex maximus ex sacrorum Rituum Congregationis consulto, universalis EcclesiÃ¦ Doctorem declaravit, et festo ipsius die Missam et Officium de Doctoribus ab omnibus recitari decrevit.

[Lectio7]
Lectio sancti Evangelii secundum MatthÃ¦um
!Matt 5:13-19
In illo tempore: Dixit Jesus discipulis suis: Vos estis sal terræ. Quod si sal evanuerit, in quo salietur?  Et reliqua.
_
Homilia sancti BedÃ¦ Venerabilis Presbyteri
!In Evang.Vos estis sal terra
In terra, humana natura; in sale, sapientia verbis significatur. Salis enim natura, terra efficitur infructuosa; unde quasdam urbes legimus, victorum ira, sale seminatas. Et hoc convenit apostolicÃ¦ doctrinÃ¦, ut sale sapientiÃ¦ compescat in terra humanÃ¦ carnis luxum sÃ¦culi aut foeditatem vitiorum germinare. Quod si sal evanuerit, in quo salietur? Id est, si vos, per quos condiendi sunt populi, propter metum persecutionum, aut terrorem, amiseritis regna cÃ¦lorum, extra Ecclesiam positi, inimicorum opprobria sustinetis non dubium. Vos estis lux mundi: id est, vos, quia vera luce illuminati estis, lux eis qui in mundo sunt, esse debetis. Non potest civitas abscondi supra montem posita: id est, apostolica doctrina super Christum fundata, sive Ecclesia super Christum ex multis gentibus fidei unitate constructa et caritatis bitumine conglutinata; quÃ¦ sit tuta intrantibus; et laboriosa adeuntibus, habitatores custodit, et omnes inimicos secludit.

[Lectio8]
Neque accendunt lucernam et ponunt eam sub modio, sed super candelabrum. Sub modio ergo lucernam ponit quisquis lucem doctrinÃ¦ commodis temporalibus obscurat et tegit; super candelabrum vero, qui se ita ministerio Dei subjicit, ut superior sit doctrina veritatis quam servitus corporis. Aliter Salvator accendit lucernam, qui humanÃ¦ testam naturÃ¦ flamma suÃ¦ divinitatis implevit; et hanc super candelabrum, id est Ecclesiam, posuit, quod in frontibus nostris fidem suÃ¦ incarnationis fixit. QuÃ¦ lucerna non potuit sub modio poni, id est sub mensura legis includi; nec in sola JudÃ¦a, sed in universo illuxit orbe.

[Lectio9]
!Commemoratio S. Joannis I, PapÃ¦ et Martyris
Ioannes Etruscus, Justino seniore imperatore, rexit Ecclesiam: ad quem profectus est Constantinopolim auxilii causa, quod Theodoricus rex hÃ¦reticus divexabat Italiam. Cujus etiam iter Deus miraculis illustravit, Nam, cum ei nobilis vir ad Corinthum, equum, quo ejus uxor mansueto utebatur, itineris causa commodasset, factum est, ut, domino postea remissus equus ita ferox evaderet, ut fremitu et totius corporis agitatione semper deinceps dominam expulerit: tamquam indignaretur mulierem recipere, ex quo sedisset in eo Jesu Christi Vicarius. Quam ob rem illi equum Pontifici donaverunt. Sed illud majus miraculum, quod Constantinopoli, in aditu portÃ¦ AureÃ¦ inspectante frequentissimo populo, qui una cum imperatore Pontifici honoris causa occurrerat, cÃ¦co lumen restituit. Ad cuius pedes prostratus etiam imperator eum veneratus est. Rebus cum imperatore compositis, in Italiam rediit, statimque epistolam scripsit ad omnes ItaliÃ¦ episcopos, jubens eos Arianorum ecclesias ad catholicum ritum consecrare, illud subjungens: Quia et nos, quando fuimus Constantinopoli tam pro religione catholica quam pro regis Theodorici causa, quascumque illis in partibus eorum ecclesias reperire potuimus, catholicas eas consecravimus. Quod iniquissimo animo ferens Theodoricus, dolo accersitum Pontificem Ravennam in carcerem conjecit; ubi, squalore inediaque afflictus, paucis diebus cessit e vita, cum sedisset annos duos, menses novem, dies quatuordecim, ordinatis eo tempore episcopis quindecim. Paulo post moritur Theodoricus: quem quidam eremita, ut scribit sanctus Gregorius, vidit inter Joannem Pontificem et Symmachum patricium, quem idem occiderat, demergi in ignem Liparitanum; ut videlicet illi, quibus mortem attulerat, tamquam judices essent ejus interitus. Joannis corpus Ravenna Romam portatum est, et in basilica sancti Petri sepultum.
&teDeum

[Lectio94]
Beda présbyter, Girvi in Británniæ et Scótiæ fínibus ortus est. Mónachus factus, vitam sic instítuit, ut, dum se ártium et doctrinárum stúdiis totum impénderet, nihil umquam de regulári disciplína remítteret. Nullum fuit doctrínæ genus, in quo non esset diligentíssime versátus; sed præcípua illi cura fuit divinárum Scripturárum meditátio, ita ut, sacerdótio initiátus, sacros explanáre libros aggréssus sit; in quo sanctórum Patrum doctrínis ádeo inhæsit, ut nihil proférret nisi illórum judício comprobátum, eorúmdem étiam fere verbis usus, Otium perósus semper, ex lectióne ad oratiónem transíbat, ac vicíssim ex oratióne ad lectiónem. Emendándis fidélium móribus, fídei vindicándæ atque asseréndæ libros plures conscrípsit, quibus tantam sui apud omnes opiniónem fecit, ut ejus scripta, eo adhuc vivénte públice in ecclésiis legeréntur. Ætáte demum et labóribus fractus, pie obdormívit in Dómino. Eum Leo décimus tértius universális Ecclésiæ Doctórem declarávit.
&teDeum
