[Rank]
S. AndreÃ¦ Corsini Episcopi et Confessoris;;Duplex;;3;;vide C4

[Rule]
vide C4;mtv
9 lectiones

[Oratio]
Deus, qui in Ecclesia tua nova semper instauras exempla virtutum: da populo tuo beati AndreÃ¦ Confessoris tui atque Pontificis ita sequi vestigia; ut assequatur et prÃ¦mia.
$Per Dominum

[Lectio4]
Andream, FlorentiÃ¦ ex nobili Corsinorum familia natum, parentes precibus a Deo impetrarunt, et beatÃ¦ Virgini spoponderunt. Qualis autem futurus esset, divino prÃ¦sagio, antequam nasceretur, ostensum est: nam mater gravida sibi visa est per quietem lupum edidisse, qui ad Carmelitarum Ã¦dem pergens, in ipso templi vestibulo statim in agnum conversus est. Adolescens pie et ingenue educatus, cum sensim ad vitia declinaret, sÃ¦pe a matre increpatus fuit. Ubi autem cognovit, se parentum voto DeiparÃ¦ Virgini dicatum fuisse, Dei amore succensus, deque visu matris admonitus, Carmelitarum institutum amplexus est, in quo variis tentationibus a dÃ¦mone vexatus, numquam tamen potuit a religionis proposito dimoveri. Mox Lutetiam missus, emenso studiorum curriculo, et laurea donatus, in patriam revocatur, suique ordinis regimini in Etruria prÃ¦ficitur.

[Lectio5]
Interea Fesulana ecclesia suo viduata pastore, eum sibi episcopum elegit: quo munere se indignum Ã¦stimans, diu latuit ignotus, donec pueri voce mirabiliter loquentis proditus, et extra urbem inventus, ne divinÃ¦ contradiceret voluntati episcopatum suscepit. Ea dignitate auctus, humilitati, quam semper coluerat, impensius incubuit: et pastorali sollicitudini misericordiam in pauperes, liberalitatem, orationis assiduitatem, vigilias, aliasque virtutes adjunxit, et spiritu etiam prophetico clarus fuit; adeo ut ejus sanctitas ab omnibus celebraretur.

[Lectio6]
His permotus Urbanus quintus, ad sedandas BononiÃ¦ turbas, Andream legatum misit: quo in munere multa perpessus, civium odia, quÃ¦ ad internecionem exarserant, summa prudentia restinxit: tum restituta tranquillitate, ad propria reversus est. Nec multo post assiduis laboribus, et voluntaria carnis maceratione confectus, obitus die a beata Virgine sibi prÃ¦dicto, ad cÃ¦lestia regna migravit, anno Domini millesimo tercentesimo septuagesimo tertio, Ã¦tatis suÃ¦ septuagesimo primo. Quem Urbanus octavus multis magnisque miraculis clarum Sanctorum numero adscripsit. Ejus corpus FlorentiÃ¦ in ecclesia sui ordinis quiescit, et maxima civium veneratione colitur, quibus non semel in prÃ¦senti discrimine prÃ¦sidio fuit.

[Lectio94]
Andréam, Floréntiæ ex nóbili Corsinórum família natum, paréntes précibus a Deo impetrarunt et Deíparæ spopondérunt. Adoléscens pie educatus, sensim ad vítia proclivis, sæpe a matre increpátus fuit. Ubi autem cognóvit se paréntum voto beátæ Virgini dicátum fuisse, Dei amóre succénsus, Carmelitárum institutum amplexus est, cujus regímini in Etruria præfectus fuit. Intérea Fesulana ecclésia, suo viduáta pastore, eum sibi episcopum elégit: quod munus, ne divínæ contradíceret voluntati, tandem suscépit, et summo cum animárum zelo et pastorali solicitúdine adimplévit. Ab Urbano quinto ad sedandas Bononiæ turbas legátus missus, mortália civium odia, summa prudéntia restinxit. Assiduis labóribus ac pœnis confectus, quiévit in pace, anno millésimo tercentésimo septuagésimo tertio, ætátis suæ septuagésimo primo. Quem Urbanus octavus Sanctórum número adscripsit.
&teDeum
