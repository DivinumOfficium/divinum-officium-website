[Rank]
S. Bernardini Senensis Confessoris;;Semiduplex;;2.1;;vide C5

[Rule]
vide C5;
9 lectiones

[Oratio]
Domine Jesu, qui beato Bernardino Confessori tuo eximium sancti nominis tui amorem tribuisti: ejus, quÃ¦sumus, meritis et intercessione, spiritum nobis tuÃ¦ dilectionis benignus infunde:
$Qui vivis

[Lectio4]
Bernardinus Albizesca, nobili Senensi familia ortus, ab ineunte Ã¦tate non obscura sanctitatis dedit indicia; nam a piis parentibus honeste educatus, neglectis puerilibus ludis, inter prima grammaticÃ¦ studia pietatis operibus animum intendit, jejuniis, orationi, et beatissimÃ¦ Virginis cultui prÃ¦cipue addictus. Misericordia vero in pauperes fuit insignis. QuÃ¦ quidem omnia procedente tempore quo melius posset excolere, eorum numero adscribi voluit, qui Senis in hospitali domo beatÃ¦ MariÃ¦ de Scala Deo inserviunt, unde complures sanctitate celebres viri prodierunt. Ibi corporis afflictatione, et Ã¦grotantium cura, dum atrox pestilentia grassaretur, incredibili caritate sese exercuit. Inter ceteras autem virtutes, castitatem, egregia forma repugnante, sanctissime custodivit, adeo ut eo prÃ¦sente nemo umquam, ne impudentissimus quidem, verbum minus honestum proferre auderet.

[Lectio5]
Gravi morbo tentatus eoque ad quatuor menses patientissime tolerato, demum incolumis, de religiosÃ¦ vitÃ¦ instituto capessendo deliberare coepit. Quo ut sibi viam muniret, Ã¦diculam in extrema urbe conduxit; in quam cum sese abdidisset, asperrimam omni ex parte vitam trahebat, Deum assidue orans, ut, quid sibi sequendum esset, ostenderet; Quare divinitus factum est, ut beati Francisci ordinem prÃ¦ ceteris optaret, in quo humilitate, patientia, aliisque religiosi hominis virtutibus excelluit. Id cum coenobii rector animadverteret, jamque antea Bernardini doctrinam, et sacrarum litterarum peritiam perspectam haberet, prÃ¦dicandi onus eidem imposuit: quo humillime suscepto, cum se minus idoneum agnosceret ob vocis exilitatem ac raucitatem, Dei ope implorata, non sine miraculo ejusmodi impedimento liberatus est.

[Lectio6]
Cumque ea tempora vitiis criminibusque redundarent, et cruentis factionibus in Italia, divina humanaque omnia permixta essent, Bernardinus urbes atque oppida concursans, in nomine Jesu, quem semper in ore et in pectore gerebat, collapsam pietatem, moresque verbo et exemplo magna ex parte restituit. Quo factum est, ut prÃ¦clarÃ¦ civitates eum sibi episcopum a summo Pontifice postularent: quod ille munus invicta humilitate constantissime rejecit. Denique vir Dei immensis laboribus exhaustus, multis magnisque editis miraculis, libris etiam pie docteque conscriptis, cum vixisset annos sex ac sexaginta, in urbe Aquila in Vestinis beato fine quievit. Quem novis in dies coruscantem signis, anno post obitum sexto, Nicolaus quintus Pontifex maximus in Sanctorum numerum retulit.

[Lectio94]
Bernardínus Albizésca, nóbili Senénsi família ortus, inter prima grammáticæ stúdia, negléctis puerílibus ludis, pietátis opéribus ánimum inténdit, beátæ Vírginis cúltui præcípue addíctus. Caritáte et misericórdia in páuperes insígnis, eórum servítio Senis in hospitáli beátæ Maríæ de Scala se mancipávit. De capesséndo religiósæ vitæ institúto delíberans, Deo sic disponénte, beáti Francísci órdinem præ céteris optávit, in quo humilitáte, patiéntia, aliísque religiósi hóminis virtútibus excélluit. Prædicándi ónere a superióribus suscépto, cum se minus idóneum agnósceret ob vocis exilitátem et raucitátem, Dei ope imploráta, prodigióse ab hoc impediménto liberátus est. Urbes atque óppida concúrsans, in nómine Jesu, quem semper in ore et péctore gerébat, cívium ubíque discórdias exstínxit, et collápsam pietátem morésque verbo et exémplo magna ex parte restítuit. Libros pie doctéque conscrípsit. Plenus méritis et miráculis clarus, annos natus sex ac sexagínta, in urbe Aquila in Vestínis, beáto fine quiévit.
&teDeum

