[Rank]
Quinta die infra Octavam Ss. Petri et Pauli.;;Semiduplex;;2;;vide C1

[Rule]
vide C1;
9 lectiones

[Ant 2]
Gloriosi principes terræ, * quomodo in vita sua dilexerunt se, ita et in morte~
non sunt separati.

[Versum 2]
V. In omnem terram exivit sonus eorum.
R. Et in fines orbis terræ verba eorum.

[Ant 1]
Petrus Apostolus, * et Paulus Doctor Gentium, ipsi nos docuerunt legem tuam~
Domine.

[Versum 1]
V. Constitues eos principes super omnem terram.
R. Memores erunt nominis tui Domine.

[Oratio]
Deus, qui hodiernam diem Apostolorum tuorum Petri et Pauli martyrio consecrasti:~
da Ecclesiæ tuæ, eorum in omnibus sequi præceptum, per quos religionis~
sumpsit exordium.
$Per Dominum

[Lectio4]
De Sermone sancti Leonis Papæ.
!Ex Serm. 82. in natali Ss. Apost. Petri et Pauli, in fine.
Pretiosa est in conspectu Domini mors sanctorum eius: nec ullo crudelitatis~
genere destrui potest sacramento crucis Christi fundata religio. Non minuitur~
persecutionibus Ecclesia, sed augetur: et semper Dominicus ager segete ditiori~
vestitur, dum grana, quæ singula cadunt, multiplicata nascuntur. Unde duo ista~
præclara divini seminis germina in quantam sobolem germinarint, beatorum millia~
Martyrum protestantur, qui apostolicorum æmuli triumphorum, Urbem nostram~
purpuratis et longe lateque rutilantibus populis ambierunt, et quasi ex multarum~
honore gemmarum conserto uno diademate coronarunt.

[Lectio5]
De quorum præsidio, dilectissimi, divinitus nobis ad exemplum patientiæ, et~
confirmationem fidei præparato, universaliter quidem in omnium Sanctorum~
commemoratione lætandum est: sed in horum excellentia Patrum merito est~
excellentius gloriandum, quos gratia Dei in tantum apicem inter omnia Ecclesiæ~
membra provexit, ut eos in corpore, cui caput est Christus, quasi geminum~
constitueret lumen oculorum. De quorum meritis atque virtutibus, quæ omnem~
loquendi superant facultatem, nihil diversum, nihil debemus sentire discretum:~
quia illos et electio pares, et labor similes, et finis fecit æquales.

[Lectio6]
Sicut autem et nos experti sumus, et nostri probavere maiores, credimus atque~
confidimus, inter omnes labores istius vitæ ad obtinendam misericordiam Dei~
semper nos specialium patronorum orationibus adjuvandos: ut quantum propriis~
peccatis deprimimur, tantum apostolicis meritis erigamur: Per Dominum nostrum~
Jesum Christum, cui est cum Patre et sancto Spiritu eadem potestas, una~
divinitas, in sæcula sæculorum. Amen.
