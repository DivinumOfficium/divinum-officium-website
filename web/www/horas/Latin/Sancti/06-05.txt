[Rank]
S. Bonifatii Episcopi et Martyris;;Duplex;;3;;vide C2

[Rule]
vide C2;
9 lectiones

[Oratio]
Deus, qui multitudinem populorum, beati Bonifatii Martyris tui atque Pontificis zelo, ad agnitionem tui nominis vocare dignatus es: concede propitius; ut, cujus solemnia colimus, etiam patrocinia sentiamus.
$Per Dominum

[Lectio4]
Bonifatius, antea Winfridus appellatus, apud Anglos natus est exeunte sÃ¦culo septimo, et ab ipsa infantia mundum aversatus, vitam monasticam in votis habuit. Cum ejus pater animum sÃ¦culi illecebris permutare frustra tentasset, monasterium ingreditur, et sub beati Wolphardi disciplina omnium virtutum, ac scientiarum genere imbuitur. Annum agens trigesimum sacerdotio insignitur, ac verbi divini prÃ¦dicator assiduus, magno animarum lucro hoc in munere versatur. Attamen regnum Christi adaugere desiderans, continuo flebat ingentem multitudinem barbarorum, qui ignorantiÃ¦ tenebris immersi dÃ¦moni famulabantur. Qui quidem animarum zelus cum in dies inexstinguibili ardore accresceret, divino numine per lacrimas et orationes explorato, facultatem a monasterii prÃ¦posito obtinuit ad Germanicas oras proficiscendi.

[Lectio5]
Ex Anglia duobus cum sociis navem solvens, Dorestadium in FrisiÃ¦ oppidum venit. Cum autem bellum gravissimum inter Frisonum regem Radbodum, et Carolum Martellum exarsisset, sine fructu Evangelium prÃ¦dicavit: Quapropter in Angliam reversus, ad suum redivit monasterium, cui invitus prÃ¦ficitur. Post elapsum biennium ex consensu episcopi Vintoniensis munus abdicavit, et Romam profectus est, ut apostolica auctoritate ad Gentilium conversionem delegaretur. Cum ad Urbem pervenisset, a Gregorio secundo benigne excipitur, pro Winfrido Bonifatius a Pontifice nominatur. In Germaniam directus, ThuringiÃ¦ SaxoniÃ¦que populis Christum annuntiavit. Cum interea Radbodus FrisiÃ¦ rex ac infestissimus christiani nominis hostis occubuisset, Bonifatius ad Frisones rediit, ubi sancti Willibrordi socius per triennium tanto cum fructu Evangelium prÃ¦dicavit, ut destructis idolorum simulacris, innumerÃ¦ vero Deo ecclesiÃ¦ excitarentur.

[Lectio6]
A sancto Willibrordo ad episcopale munus expetitus, illud detrectavit ut promptius infidelium saluti instaret. In Germaniam profectus, plura Hassorum millia a dÃ¦monis superstitione avocavit. A Gregorio Pontifice Romam evocatus, post insignem fidei professionem episcopus consecratur. Exinde ad Germanos redux, Hassiam, et Thuringiam ab idololatriÃ¦ reliquiis penitus expurgavit. Tanta propter merita Bonifatius a Gregorio tertio ad dignitatem archiepiscopalem evehitur, et tertio Romam profectus a summo Pontifice Sedis apostolicÃ¦ legatus constituitur. Qua insignitus auctoritate quatuor episcopatus instituit, et varias synodos celebravit, inter quas concilium Leptinense memorabile est apud Belgas in Cameracensi dioecesi celebratum, quo quidem tempore ad fidem in Belgio adaugendam egregie contulit. A Zacharia Papa creatus Moguntinus archiepiscopus, ipso Pontifice jubente Pipinum in regem Francorum unxit. Post mortem sancti Willibrordi Ultrajectensem ecclesiam gubernandam suscepit, primo per Eobanum, deinde per seipsum, dum ab ecclesia Moguntina absolutus Ultrajecti resedit. Frisonibus ad idololatriam relapsis, Evangelium prÃ¦dicare rursus aggreditur, cumque officio pastorali occuparetur, a barbaris et impiis hominibus juxta Bornam fluvium cum Eobano coëpiscopo, multisque aliis cruenta cÃ¦de peremptus martyrii palma condecoratur. Corpus sancti Bonifatii, Moguntiam translatum, et, ut ipse vivens petierat, in Fuldensi monasterio, quod exstruxerat, reconditum fuit, ubi multis miraculis inclaruit. Pius autem nonus Pontifex maximus, ejus Officium et Missam ad universam Ecclesiam extendit.

[Lectio7]
Lectio sancti Evangelii secundum MatthÃ¦um.
!Matt 5:1-12
In illo tempore: Videns Jesus turbas, ascendit in montem et cum sedisset, accesserunt ad eum discipuli ejus. Et reliqua.
_
Homilia sancti Augustini Episcopi.
!Lib. 1. de sermone Domini in monte cap. 2. et 3.
Beati mundo corde: quoniam ipsi Deum videbunt. Quam ergo stulti sunt, qui Deum istis exterioribus oculis quÃ¦runt, cum corde videatur, sicut alibi scriptum est: Et in simplicitate cordis quÃ¦rite illum. Hoc est enim mundum cor, quod est simplex cor. Et quemadmodum lumen hoc videri non potest, nisi oculis mundis: ita nec Deus videtur, nisi mundum sit illud, quo videri potest. Beati pacifici: quoniam ipsi filii Dei vocabuntur. In pace perfectio est, ubi nihil repugnat, et ideo filii Dei pacifici, quoniam nihil in his resistit Deo, et utique filii similitudinem patris habere debent.

[Lectio8]
Pacifici autem in semetipsis sunt, qui omnes animi sui motus componentes, et subjicientes rationi, id est menti et spiritui, carnalesque concupiscentias habentes edomitas, fiunt regnum Dei. In quo ita sunt ordinata omnia, ut id quod est in homine prÃ¦cipuum et excellens, hoc imperet, ceteris non reluctantibus, quÃ¦ sunt nobis bestiisque communia: atque idipsum quod excellit in homine, id est mens et ratio, subjiciatur potiori, quod est ipsa veritas, unigenitus Filius Dei. Neque enim imperare inferioribus potest, nisi superiori se ipse subjiciat. Et hÃ¦c est pax, quÃ¦ datur in terra hominibus bonÃ¦ voluntatis: hÃ¦c vita consummati perfectique sapientis.

[Lectio9]
De hujusmodi regno pacatissimo et ordinatissimo missus est foras princeps hujus sÃ¦culi, qui perversis inordinatisque dominatur. Hac pace intrinsecus constituta atque firmata, quascumque persecutiones ille, qui foras missus est, forinsecus concitaverit, auget gloriam quÃ¦ secundum Deum est; non aliquid in illo Ã¦dificio labefactans, sed deficientibus machinis suis innotescere faciens quanta firmitas intus exstructa sit. Ideo sequitur: Beati, qui persecutionem patiuntur propter justitiam: quoniam ipsorum est regnum cÃ¦lorum.
&teDeum

[Lectio94]
Bonifátius, ántea Winfrídus appellátus, apud Anglos natus est exeúnte sæculo séptimo. Monastérium ingréssus et sacerdótio auctus, magno animárum lucro in prædicatóris múnere est versátus. Zelo augéndæ fídei accénsus, apud Frísones Evangélium prædicávit. In Angliam revérsus, cum per biénnium monastério sanctíssime præfuísset, superióris múnere abdicáto, Romam se cóntulit, ubi a Gregório secúndo Bonifátii nomen accépit, et in Germániam missus, Thuríngiæ Saxoniæque pópulis Christum annuntiávit. Ad Frísones revérsus, cum sancto Willibrórdo, magno fructu Evangélium prædicávit. Mox Romam accersítus, episcopáli dignitáte insignítur, et in Germániam íterum proféctus, Hássiam et Thuríngiam ab idololatríæ relíquiis pénitus expurgávit. Sedis apostólicæ legátus creátus et Moguntínus archiepíscopus, plures eréxit et, per se vel per discípulos, adminstrávit ecclésias. Frisónibus demum ad idololatríam relápsis Evangélium prædicáre rursus aggréssus, cum Eóbano coëpíscopo multísque áliis, juxta Bornam flúvium cruénta cæde perémptus, martyrii palmam accépit. Ejus corpus in Fuldénsi monastério cónditum est.
&teDeum
