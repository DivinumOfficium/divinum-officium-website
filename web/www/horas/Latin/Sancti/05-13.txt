[Rank]
S. Roberti Bellarmino Episcopi Confessoris et EcclesiÃ¦ Doctoris;;Duplex;;3;;vide C4a

[RankNewcal]
S.Roberti Bellarmino Episcopi Confessoris et EcclesiÃ¦ Doctoris;;Duplex optional;;2.1;;vide C4a

[Name]
Roberte

[Rule]
vide C4a;mtv
9 lectiones;

[Oratio]
Deus, qui ad errorum insidias repellendas et ApostolicÃ¦ Sedis jura propugnanda, beatum Robertum Pontificem tuum atque Doctorem mira eruditione et virtute decorasti: eius meritis et intercessione concede; ut nos in veritatis amore crescamus, et errantium corda ad EcclesiÃ¦ tuÃ¦ redeant unitatem.
$Per Dominum

[Lectio4]
Robertus, Politianus e patricia Bellarminorum gente, matrem pientissimam habuit Cynthiam Cervini, Marcelli PapÃ¦ secundi sororem. Eximia pietate et castissimis moribus, quamprimum enituit, id unum exoptans, ut Deo soli placeret et animas Christo lucrifaceret. Patrium Societatis Jesu collegium summa cum ingenii et modestiÃ¦ laude frequentavit; ac, duodeviginti annos natus, RomÃ¦ eamdem Societatem ingressus, religiosarum virtutum omnibus exemplo fuit. Emenso in Romano Collegio philosophiÃ¦ curriculo, missus est primum Florentiam, tum Montem Regalem, deinde Patavium ad sacram theologiam addiscendam, ac postea Lovanium, ubi concionatoris munere, nondum sacerdos, mirifice functus est. Lovanii prÃ¦terea theologiam excoluit, et sacerdotio auctus ita theologiam docuit, ut plurimos hÃ¦reticos ad EcclesiÃ¦ unitatem reduxerit, ac theologus per Europam clarissimus haberetur, eumque sanctus Carolus Mediolanensis episcopus aliique vehementer sibi expeterent.

[Lectio5]
Romam ex desiderio Gregorii PapÃ¦ decimi tertii revocatus, theologicam controversiarum disciplinam tradidit in Collegio Romano: ibique vitÃ¦ spiritualis magister constitutus, angelicum juvenem Aloisium per sanctitatis semitas moderatus est. Ipse Collegium Romanum ac deinde Neapolitanam Societatis Jesu Provinciam ad sancti Ignatii mentem gubernavit. In Urbem iterum accersitus, a Clemente octavo ad summa EcclesiÃ¦ negotia, maximo cum christianÃ¦ rei emolumento, est adhibitus; tum invitus et frustra reluctans, in Cardinalium numerum cooptatus, quia, ut palam asseruit ipse Pontifex, tunc non habebat parem Ecclesia Dei quod ad doctrinam. Ab eodem Pontifice consecratus episcopus, Capuanam archidioecesim triennium sanctissime administravit: quo munere deposito, RomÃ¦ ad mortem usque degit, integerrimus ac fidelissimus summi Pontificis consiliarius. Multa prÃ¦clare scripsit, illud meritum adeptus in primis quod, sanctum Thomam ducem et magistrum secutus, de suorum necessitate temporum provide conscius, invicto doctrinÃ¦ robore et amplissima testimoniorum copia e sacris Litteris et e sanctorum Patrum ditissimo fonte apte desumpta, novos errores debellarit, traditionis catholicÃ¦ et Romani Pontificatus jurium strenuus prÃ¦primis assertor. Compluribus etiam ad pietatem fovendam libellis exstat insignis ac prÃ¦sertim aureo catechismo quem, licet aliis gravissimis negotiis distentus, tum CapuÃ¦ tum RomÃ¦ pueros ac rudes docere non prÃ¦termittebat. Robertum Ã¦quÃ¦vus Cardinalis a Deo missum judicavit, qui catholicos erudiret, pios coleret, hÃ¦reticos profligaret; sanctus Franciscus Salesius doctrinÃ¦ fontem habuit; summus Pontifex Benedictus decimus quartus hÃ¦reticorum malleum dixit, ac Benedictus decimus quintus catholicam religionem propagantibus et tuentibus exemplar indicavit.

[Lectio6]
VitÃ¦ religiosÃ¦ studiosissimus, eam, inter purpuratos patres adlectus, in exemplum servavit. Opes ultra necessarias noluit; modico famulatu, tenui cultu habituque contentus: suorum non studuit opulentiÃ¦, ac vix adduci potuit ut inopiam identidem levaret. De se humillime sensit, et mira fuit animi simplicitate. Deiparam dilexit unice: plures horas quotidie orationi tribuebat. Parcissime victitans, ter in hebdomada jejunabat: in se constanter austerus, caritate in proximum flagravit, vocatus sÃ¦penumero Pater pauperum. E baptismate innocentiam ne vel levi quidem culpa macularet, strenue contendit. Prope octogenarius, ad sancti AndreÃ¦ in colle Quirinali extremum in morbum incidit, quem solito virtutum fulgore illustravit. Moribundo Gregorius Papa decimus quintus et plures Cardinales adstiterunt tantum EcclesiÃ¦ columen eripi complorantes. Die sacrorum stigmatum sancti Francisci, quorum memoriÃ¦ ubique celebrandÃ¦ auctor fuerat, obdormivit in Domino, anno millesimo sexcentesimo vigesimo primo. Mortuo tota civitas parentavit, sanctum uno ore conclamans. Eum vero Pius undecimus Pontifex maximus Beatorum primum ac deinde Sanctorum numero adscripsit, et paulo post, ex Sacrorum Rituum Congregationis consulto, universalis EcclesiÃ¦ Doctorem declaravit. Eius corpus RomÃ¦ in templo sancti Ignatii, apud sepulcrum sancti Aloisii, ut ipse optarat, pia veneratione colitur.

[Lectio7]
!Lectio sancti Evangelii secundum MatthÃ¦um
!Matt 5:13-19
In illo tempore: Dixit Jesus discipulis suis: Vos estis sal terrÃ¦. Quod si sal evanuerit, in quo salietur? Et reliqua.
_
Homilia sancti Roberti Bellarmino Episcopi
!Concio 9, de probitate Doctorum EcclesiÃ¦; ab initio
Quemadmodum in Deo, quem unum in Trinitate et Trinum in unitate veneramur, tria quÃ¦dam singulariter eminent, potentia, sapientia, bonitas; ita quoque, auditores, singulares amicos et filios suos, patres ac doctores nostros, Deus, ut sibi quam simillimos et gentibus omnibus suspiciendos atque admirabiles redderet, potentissimos, sapientissimos, optimos, sanctissimosque esse voluit. Primum ea potentia eos armavit, qua multa prÃ¦ter; solitum cursum ordinemque naturÃ¦ in elementis, in arboribus, in brutis animantibus, in ipsis hominibus plane admirabilia et singularia facerent. Deinde sapientia ita mentes eorum instruxit, ut non solum prÃ¦sentia et prÃ¦terita cernerent, sed etiam futura multo ante prÃ¦viderent atque prÃ¦dicerent. Postremo dilatavit corda eorum summa atque ardentissima caritate, tum ut ipsi magno animo opus aggrederentur, tum ut ii qui convertendi per eos erant, non solum verbis et miraculis, sed etiam exemplis et vitÃ¦ probitate moverentur.

[Lectio8]
PrÃ¦dicatores igitur nostrÃ¦ legis, tam ii qui primi ad nos fidem detulerunt et evangelium, quam ii quos deinde singulis sÃ¦culis Deus excitavit ad fidem eamdem confirmandam vel propagandam, quales fuerint, quam pii, quam justi, quam religiosi totus mundus novit. Aspicite primum Apostolos. Quid sublimius atque excellentius moribus apostolicis? Aspicite deinde sanctos illos homines, quos patres et doctores vocamus, lumina illa clarissima, quÃ¦ Deus in firmamento EcclesiÃ¦ lucere voluit, ut iis omnes hÃ¦reticorum tenebrÃ¦ dissiparentur, ut IrenÃ¦um, Cyprianum, Hilarium, Athanasium, Basilium duos Gregorios, Ambrosium, Hieronymum, Augustinum, Chrysostomum, Cyrillum. Vita et mores eorum nonne in iis monumentis, quÃ¦ nobis reliquerunt, quasi in speculis quibusdam, elucent? Nam ex abundantia cordis os loquitur.

[Lectio9]
Quanta obsecro apparet in libris sanctorum patrum cum summa eruditione conjuncta humilitas? Quanta sobrietas? Nihil ibi obscenum, nihil turpe, nihil subdolum, nihil arrogans, nihil inflatum. Quam multis modis Spiritus Sanctus, qui eorum pectora inhabitabat, in paginis eorum se prodit? Quis legere potest attente Cyprianum, qui non statim ardeat amore martyrii? Quis in Augustino diligenter versatus est, qui non profundissimam didicerit humilitatem? Quis Hieronymum sÃ¦pe evolvit, qui non virginitatem et jejunium adamare incipiat? Spirant scripta sanctorum religionem, castitatem, integritatem, caritatem. Isti sunt igitur episcopi et pastores (ut verbis utar divi Augustini) docti, graves, sancti, veritatis acerrimi defensores, qui catholicam fidem in lacte suxerunt, in cibo sumpserunt: cujus lac et cibum parvis magnisque ministraverunt. Talibus post Apostolos sancta Ecclesia plantatoribus, rigatoribus, Ã¦dificatoribus, pastoribus, nutritoribus crevit.
&teDeum

[Lectio94]
Robértus, Politiánus, e patrícia Bellarminórum gente, matrem pientíssimam hábuit Cynthiam Cervíni, Marcélli Papæ secúndi sorórem. Exímia pietáte et castíssimis móribus ornátus, duodevigínti annórum adoléscens Societátem Jesu Romæ ingréssus est, in eáque, ad mortem usque religiosárum virtútum ómnibus exémplo fuit. Post philosophíæ currículum Floréntiam primum missus, tum Montem Regálem, Patávium et Lovánium, magístri et concionatóris múnere, nondum sacérdos, mirífice functus est. Lovánii prætérea, sacerdótio auctus, theologíam ita dócuit, ut theólogus per Európam claríssimus jam tum haberétur. Romam revocátus, theológicam controversiárum disciplínam in Collégio Románo trádidit, ubi étiam, vitæ spirituális magíster constitútus, angélicum júvenem Aloísium per sanctitátis sémitas moderátus est. A Cleménte Papa octávo, frustra relúctans, in Patrum Cardinálium númerum cooptátus, et paulo post consecrátus Epíscopus, Capuánam Archidiœcésim triénnium sanctíssime rexit; quo múnere depósito, integérrimus ac fidelíssimus Summi Póntificis consiliárius in Urbe degit, usque dum, prope octogenárius, die décima séptima Septémbris, anno millésimo sexcentésimo vigésimo primo pie in Dómino quiévit. Præter Controversiárum volúmina multa ália præcláre scripsit, inter quæ áureus catechésis libéllus exstat insígnis. Fortíssimum hunc cathólicæ veritátis propugnatórem Pius undécimus Póntifex Máximus in Sanctórum númerum réttulit atque universális Ecclésiæ Doctórem declarávit.
&teDeum
