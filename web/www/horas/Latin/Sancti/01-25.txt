[Rank]
In Conversione S. Pauli Apostoli;;Duplex majus;;4;;ex Sancti/06-30

[RankNewcal]
In Conversione S. Pauli Apostoli;;Duplex Fest;;5;;ex Sancti/06-30

[Rule]
ex Sancti/06-30;
9 lectiones
Sub unica concl
Psalm5 Vespera=116

[Capitulum Vespera]
!Acts 9:1-2
v. Saulus autem adhuc spirans minarum et cædis in discipulos Domini, accessit ad principem sacerdotum, et petiit ab eo epistolas in Damascum ad synagogas, ut si quos invenisset huius viæ viros ac mulieres, vinctos perduceret in Jerusalem.
$Deo gratias

[Hymnus Vespera]
@Sancti/06-30:Hymnus Matutinum

[Ant 1]
Vade Anania * et quære Saulum: ecce enim orat: quia vas electionis est mihi, ut portet nomen meum coram Gentibus, et regibus, et filiis Israël.

[Invit]
Laudemus Deum nostrum, * In conversione Doctoris Gentium.

[Lectio1]
De Actibus Apostolorum.
!Acts 9:1-5
1 Saulus autem adhuc spirans minarum et cædis in discipulos Domini, accessit ad principem sacerdotum,
2 et petiit ab eo epistolas in Damascum ad synagogas: ut si quos invenisset hujus viæ viros ac mulieres, vinctos perduceret in Jerusalem.
3 Et cum iter faceret, contigit ut appropinquaret Damasco: et subito circumfulsit eum lux de cælo.
4 Et cadens in terram audivit vocem dicentem sibi: Saule, Saule, quid me persequeris?
5 Qui dixit: Quis es, domine? Et ille: Ego sum Jesus, quem tu persequeris: durum est tibi contra stimulum calcitrare.

[Lectio2]
!Acts 9:6-9
6 Et tremens ac stupens dixit: Domine, quid me vis facere?
7 Et Dominus ad eum: Surge, et ingredere civitatem, et ibi dicetur tibi quid te oporteat facere. Viri autem illi qui comitabantur cum eo, stabant stupefacti, audientes quidem vocem, neminem autem videntes.
8 Surrexit autem Saulus de terra, apertisque oculis nihil videbat. Ad manus autem illum trahentes, introduxerunt Damascum.
9 Et erat ibi tribus diebus non videns, et non manducavit, neque bibit.

[Lectio3]
!Acts 9:10-16
10 Erat autem quidam discipulus Damasci, nomine Ananias: et dixit ad illum in visu Dominus: Anania. At ille ait: Ecce ego, Domine.
11 Et Dominus ad eum: Surge, et vade in vicum qui vocatur Rectus: et quære in domo Judæ Saulum nomine Tarsensem: ecce enim orat.
12 (Et vidit virum Ananiam nomine, introeuntem, et imponentem sibi manus ut visum recipiat.)
13 Respondit autem Ananias: Domine, audivi a multis de viro hoc, quanta mala fecerit sanctis tuis in Jerusalem:
14 et hic habet potestatem a principibus sacerdotum alligandi omnes qui invocant nomen tuum.
15 Dixit autem ad eum Dominus: Vade, quoniam vas electionis est mihi iste, ut portet nomen meum coram gentibus, et regibus, et filiis Isræl.
16 Ego enim ostendam illi quanta oporteat eum pro nomine meo pati.

[Lectio4]
Sermo sancti Augustini Episcopi.
!Sermo 14. de Sanctis.
Hodie de Actibus Apostolorum lectio hæc pronuntiata est: ubi Paulus Apostolus ex persecutore Christianorum, annuntiator factus est Christi. Prostravit enim Christus persecutorem, ut faceret Ecclesiæ doctorem: percutiens eum, et sanans: occidens, et vivificans: occisus agnus a lupis, et faciens agnos de lupis. Ita enim in præclara prophetia, cum Jacob Patriarcha benediceret filiis suis (præsentes tangens, futura prospiciens) prædictum erat, quod in Paulo contigit. Erat autem Paulus, sicut ipse testatur, de tribu Benjamin. Cum autem Jacob benedicens filios suos, venisset ad benedicendum Benjamin, ait de illo: Benjamin lupus rapax.

[Lectio5]
Quid ergo? lupus rapax semper? Absit; sed qui mane rapit prædam, ad vesperam dividit escas. Hoc in Apostolo Paulo impletum est, quia et de illo dictum erat. Jam, si placet, audiamus illum mane rapientem, ad vesperam escas dividentem. Mane, et vespere posita sunt pro eo, ac si diceretur, prius, et postea. Sic ergo accipiamus: Prius rapiet, postea dividet escas. Attendite raptorem. Saulus, inquit, acceptis epistolis a principibus sacerdotum, ibat, ut ubicumque inveniret Christianos, ad sacerdotes attraheret et adduceret, utique puniendos.

[Lectio6]
Ibat spirans, et anhelans cædes; hoc est, mane rapiens. Nam et quando lapidatus est Stephanus primus Martyr pro nomine Christi, evidentius aderat et Saulus, et sic aderat lapidantibus, ut non ei sufficeret, si tantum suis manibus lapidaret. Ut enim esset in omnium lapidantium manibus, ipse omnium vestimenta servabat: magis sæviens omnes adjuvando, quam suis manibus lapidando. Audivimus, mane rapiet: videamus ad vesperam qualiter dividat escas. Voce Christi prostratus de cælo et accipiens desuper interdictum jam sæviendi, cecidit in faciem suam, prius prosternendus postea erigendus; prius percutiendus, postea sanandus.

[Lectio7]
Lectio sancti Evangelii secundum Matthæum.
!Matt 19:27-29
In illo tempore: Dixit Petrus ad Jesum: Ecce nos reliquimus omnia, et secuti sumus te: quid ergo erit nobis? Et reliqua.
_
Homilia sancti Bedæ Venerabilis Presbyteri.
!Homilia in Natali S. Benedicti.
Perfectus ille est, qui abiens vendit omnia quæ habet, et dat pauperibus, ac veniens, sequitur Christum: habebit enim thesaurum non deficientem in cælis. Unde bene interrogante Petro, dixit talibus Jesus: Amen dico vobis, quod vos qui secuti estis me, in regeneratione, cum sederit Filius hominis in sede majestatis suæ, sedebitis et vos super sedes duodecim, judicantes duodecim tribus Israël. In hac quippe vita pro ejus nomine laborantes, in alia præmium sperare docuit: id est, in regeneratione; cum videlicet in vitam immortalem fuerimus resurgendo regenerati, qui in vitam caducam mortaliter eramus geniti.

[Lectio8]
Et justa prorsus retributio, ut qui hic pro Christo humanæ gloriam celsitudinis neglexerunt, illic a Christo judices glorificati singulariter cum eo assideant, qui a sequendis ejus vestigiis nulla ratione poterant avelli. Nemo autem putet, duodecim tantum Apostolos, quia pro Juda prævaricante Matthias electus est, tunc esse judicaturos: sicut nec duodecim solæ sunt tribus Israël judicandæ: alioquin tribus Levi, quæ tertiadecima est, injudicata recedet.

[Lectio9]
Et Paulus, qui tertius decimus est Apostolus, judicandi sorte privabitur, cum ipse dicat: Nescitis quoniam angelos judicabimus, quanto magis sæcularia? Sciendum namque est, omnes, qui ad exemplum Apostolorum sua reliquerunt omnia, et secuti sunt Christum, judices cum eo venturos, sicut etiam omne mortalium genus esse judicandum. Quia enim duodenario sæpe numero solet in Scripturis universitas designari, per duodecim sedes Apostolorum, omnium numerositas judicantium, et per duodecim tribus Israël, universitas eorum, qui judicandi sunt, ostenditur.
&teDeum

[Capitulum Laudes]
@:Capitulum Vespera

[Oratio]
Deus, qui universum mundum beati Pauli Apostoli prædicatione docuisti: da nobis, quæsumus: ut qui ejus hodie conversionem colimus, per ejus ad te exempla gradiamur.
$Per Dominum
_
@Sancti/01-25:Commemoratio4

[Commemoratio4]
!Commemoratio S. Petri Apostoli
(deinde dicuntur)
Ant. Tu es pastor ovium, princeps Apostolorum, tibi traditæ sunt claves regni cælorum.
_
V. Tu es Petrus.
R. Et super hanc petram ædificabo Ecclesiam meam.
_
$Oremus
(sed rubrica 1960 hæc versus omittuntur)
Deus, qui beato Petro Apostolo tuo, collatis clavibus regni cælestis, ligandi atque solvendi pontificium tradidisti: concede; ut intercessionis ejus auxilio, a peccatorum nostrorum nexibus liberemur:
$Qui vivis

[Lectio Prima]
!Acts 9:22
v. Saulus autem multo magis convalescebat, et confundebat Judæos, qui habitabant Damasci, affirmans quoniam hic est Christus.

[Capitulum Tertia]
@:Capitulum Vespera

[Capitulum Sexta]
!Acts 9:8-9
v. Surrexit autem Saulus de terra, apertisque oculis nihil videbat. Ad manus autem illum trahentes, introduxerunt Damascum. Et erat ibi tribus diebus non videns, et non manducavit, neque bibit.
$Deo gratias

[Capitulum Nona]
!Acts 9:22
v. Saulus autem multo magis convalescebat, et confundebat Judæos, qui habitabant Damasci, affirmans quoniam hic est Christus.
$Deo gratias

[Ant Vespera 3]
Ego plantavi, * Apollo rigavit, Deus autem incrementum dedit, alleluia.;;109
Libenter gloriabor * in infirmitatibus meis, ut inhabitet in me virtus Christi.;;112
Gratia Dei * in me vacua non fuit, sed gratia ejus semper in me manet.;;115
Damasci præpositus * gentis Aretæ regis voluit me comprehendere: a fratribus per murum demissus sum in sporta, et sic evasi manus ejus in nomine Domini.;;125
Ter virgis cæsus sum: * semel lapidatus sum: ter naufragium pertuli pro Christi nomine.;;138

[Ant 3]
@Sancti/06-30:Ant 1
