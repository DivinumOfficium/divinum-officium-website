[Rank]
In Dedicatione Basilicarum Ss. Apostolorum Petri et Pauli;;Duplex maius;;4;;ex C8

[Rank1960]
In Dedicatione Basilicarum Ss. Apostolorum Petri et Pauli;;Duplex;;3;;ex C8

[RankNewcal]
In Dedicatione Basilicarum Ss. Apostolorum Petri et Pauli;;Duplex optional;;2;;vide C8

[Rule]
ex C8;
9 lectiones

[Lectio1]
De libro Apocalypsis beati Joannis Apostoli.
!Apo 21:18-20
18 Et erat structura muri ejus ex lapide jaspide: ipsa vero civitas aurum mundum simile vitro mundo.
19 Et fundamenta muri civitatis omni lapide pretioso ornata. Fundamentum primum, jaspis: secundum, sapphirus: tertium, calcedonius: quartum, smaragdus:
20 quintum, sardonyx: sextum, sardius: septimum, chrysolithus: octavum, beryllus: nonum, topazius: decimum, chrysoprasus: undecimum, hyacinthus: duodecimum, amethystus.

[Lectio2]
!Apo 21:21-23
21 Et duodecim portÃ¦, duodecim margaritÃ¦ sunt, per singulas: et singulÃ¦ portÃ¦ erant ex singulis margaritis: et platea civitatis aurum mundum, tamquam vitrum perlucidum.
22 Et templum non vidi in ea: Dominus enim Deus omnipotens templum illius est, et Agnus.
23 Et civitas non eget sole neque luna ut luceant in ea, nam claritas Dei illuminavit eam, et lucerna ejus est Agnus.

[Lectio3]
!Apo 21:24-27
24 Et ambulabunt gentes in lumine ejus: et reges terrÃ¦ afferent gloriam suam et honorem in illam.
25 Et portÃ¦ ejus non claudentur per diem: nox enim non erit illic.
26 Et afferent gloriam et honorem gentium in illam.
27 Non intrabit in eam aliquod coinquinatum, aut abominationem faciens et mendacium, nisi qui scripti sunt in libro vitÃ¦ Agni.

[Lectio4]
Ex locis sacris quÃ¦ olim apud Christianos venerationem habuerunt, illa celeberrima et frequentissima fuerunt, in quibus condita sanctorum corpora, vel aliquod Martyrum vestigium aut monumentum esset. In quorum numero sanctorum locorum, in primis semper fuit insignis ea Vaticani pars, quam sancti Petri Confessionem appellabant. Nam eo Christiani ex omnibus orbis terrÃ¦ partibus, tamquam ad fidei petram et EcclesiÃ¦ fundamentum convenientes, locum Principis Apostolorum sepulcro consecratum, summa religione ac pietate venerabantur.

[Lectio5]
Illuc Constantinus Magnus imperator octavo die post susceptum baptismum venit, depositoque diademate, et humi jacens, vim lacrimarum profudit: mox sumpto ligone ac bidente, terram eruit: indeque duodecim terrÃ¦ cophinis, honoris causa duodecim Apostolorum, ablatis, ac loco basilicÃ¦ Principis Apostolorum designato, ecclesiam Ã¦dificavit. Quam sanctus Silvester Papa decimo quarto Kalendas Decembris, eo modo quo Lateranensem ecclesiam quinto Idus Novembris consecraverat, dedicavit: et in ea altare lapideum chrismate delibutum erexit; atque ex eo tempore sancivit, ne deinceps altaria nisi ex lapide fierent.

[Lectio6]
Basilicam item Pauli apostoli via Ostiensi ab eodem Constantino Imp. magnificentissime ædificatam dedicavit: quas basilicas Imperator, multis prædiis attributis locupletavit, ac muneribus amplissimis exornavit. Cujus Imperatoris tantus fuit ardor religionis, ut deletis idolorum templis multis ubique terrarum extruxerit ecclesias, et præcipue Romæ, in quibus fuerunt basilica sanctæ Crucis ad Hierusalem in agro Sessoriano, sancti Laurentij extra muros in agro Verano, sanctorum Petri et Marcellini in via Lauicana, aliquæ permultæ.

[Lectio94]
Ex locis sacris, quæ ab inítio apud Christiános veneratiónem habuérunt, insígnis semper hábita est Conféssio sancti Petri in Vaticánis, Príncipis Apostolórum sepúlcro consecráta. Illuc Constantínus Magnus perrexísse tráditur, et sumpto ligóne ac bidénte terram eruísse, ac locum designásse basílicæ, quam suis súmptibus ipse ædificávit. Eam sanctus Silvéster Papa décimo quarto Kaléndas Decémbris dedicávit, et ex eo témpore præscrípsit, ne deínceps altária nisi ex lápide fíerent. Quam, vetustáte jamprídem collabéntem, ac multórum Pontificum pietáte magnificéntius a fundaméntis eréctam, Urbánus octávus eádem die, anno millésimo sexcentésimo vigésimo sexto, solémniter dedicávit. Itémque basílicam sancti Pauli Apóstoli, in via Ostiénsi ab eódem Constantíno imperatóre sumptuosíssime exstrúctam, et a sancto Silvéstro Papa item consecrátam, ac, diro incéndio consúmptam, indeféssa quátuor Pontíficum cura splendídius quam ántea eréctam; Pius nonus, auspicatíssimam nactus occasiónem definitiónis dógmatis de immaculáta beátæ Vírginis Maríæ Conceptióne, solémni antístitum coróna circúmdatus, consecrávit.
&teDeum

[Lectio7]
Lectio sancti Evangelii secundum Lucam.
!Luc 19:1-10
In illo tempore: Ingressus Jesus perambulabat Jericho. Et ecce vir nomine ZachÃ¦us: et hic princeps erat publicanorum, et ipse dives. Et reliqua.
_
Homilia sancti Gregorii PapÃ¦.
!Lib. 27. Moralium, cap. 27. post medium.
Si veraciter sapientes esse, atque ipsam sapientiam contemplari appetimus, stultos nos humiliter cognoscamus. Relinquamus noxiam sapientiam, discamus laudabilem fatuitatem. Hinc quippe scriptum est: Stulta mundi elegit Deus, ut confundat sapientes. Hinc rursum dicitur: Si quis videtur inter vos sapiens esse in hoc sÃ¦culo, stultus fiat, ut sit sapiens. Hinc evangelicÃ¦ historiÃ¦ verba testantur: quia ZachÃ¦us cum videre prÃ¦ turba nihil posset, sycomori arborem ascendit, ut transeuntem Dominum cerneret. Sycomorus quippe ficus fatua dicitur.

[Lectio8]
Pusillus itaque ZachÃ¦us sycomorum subiit, et Dominum vidit: quia qui mundi stultitiam humiliter eligunt, ipsi Dei sapientiam subtiliter contemplantur. Pusillitatem namque nostram ad videndum Dominum turba prÃ¦pedit: quia infirmitatem humanÃ¦ mentis, ne lucem veritatis intendat, curarum sÃ¦cularium tumultus premit. Sed prudenter sycomorum ascendimus, si provide eam quÃ¦ divinitus prÃ¦cipitur, stultitiam mente tenemus. Quid enim in hoc mundo stultius quam amissa non quÃ¦rere, possessa rapientibus relaxare, nullam pro acceptis injuriis injuriam reddere, immo adjunctis aliis patientiam prÃ¦bere?

[Lectio9]
Quasi enim sycomorum nos ascendere Dominus prÃ¦cipit, cum dicit: Qui aufert quÃ¦ tua sunt, ne repetas. Et rursum: Si quis te percusserit in dexteram maxillam, prÃ¦be illi et alteram. Per sycomorum Dominus transiens cernitur: quia per hanc sapientem stultitiam, etsi necdum, ut est, solide, jam tamen per contemplationis lumen Dei sapientia quasi in transitu videtur, quam videre nequeunt qui sibi sapientes esse videntur: quia ad conspiciendum Dominum, in elata cogitationum suarum turba deprehensi, adhuc sycomori arborem non invenerunt.
&teDeum
