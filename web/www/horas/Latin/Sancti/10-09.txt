[Rank]
S. Joannis Leonardi Confessoris;;Duplex;;3;;vide C5

[Rule]
vide C5;
9 lectiones

[Oratio]
Deus, qui beátum Joánnem Confessórem tuum ad fidem in géntibus propagándam~
mirabíliter excitáre dignátus es, ac per eum in erudiéndis fidélibus novam in~
Ecclésia tua famíliam congregásti: da nobis fámulis tuis; ita ejus institútis~
profícere, ut præmia consequámur ætérna.
$Per Dominum

[Lectio4]
Joannes Leonardi, in oppido Decimi, non longe a Lucensi urbe, piis et honestis ortus parentibus, jam inde a prima ætate, solitudinis et precationis amore, grave quiddam ac maturum præ se tulit. Annos natus viginti sex a Deo vocatus ad ecclesiasticæ militiæ nomen dandum, sæcularibus curis illico nuntium remisit. Ac primo inter pueros latinæ linguæ rudimentis instinctus, deinde in litteris et philosophicis ac theologicis disciplinis adeo profecit, ut vix acto quadriennio ad sacerdotium ex obedientia promotus fuerit. Mox aliquot nactus bonæ indolis nobiles juvenes, cum eos ad virtutis perfectionem sedulo exercuisset, insequenti anno Congregationem instituit Clericorum Regularium, quam a Matre Dei, ob incensum erga ipsam suæ devotionis affectum, nuncupavit. Horum cura et zelo tanta peracta est animorum commutatio, ut cum in Lucensi republica, hæreticorum præsertim perfidiosis artibus, arderent civium odia, profligatique essent mores, brevi tempore primæva Christianorum pietas ibidem revixisse videdetur.

[Lectio5]
Tam salutarium operum causa incidit Joannes in acerrimas insectationes hominum nequam, qui recens coactam familiam perdere omni ope conati sunt. Sed vir Dei, æquo animo libenter omnia ferens, impetrata a Summo Pontifice Gregorio decimo tertio suæ Congregationis confirmatione, apostolici sui laboris fructus constanter servavit. In arduis negotiis componendis multi episcopi eo consiliario et adjutore usi sunt, et vel ipse Romanus Pontifex eum delegavit ad intricata litigia dirigenda, et ad religiosas familias reformandas. Sancto Josepho Calasantio, eiusque pene collapsæ societati, præsto fuit. Haud levem quoque impendit operam negotiis nosocomii Sancti Spiritus in Saxia, et monialibus oblatis Sanctæ Franciscæ Romanæ excolendis.

[Lectio6]
Graviter dolens, gentes adeo plurimas remotis in regionibus luce Evangelii carere, inflammabatur desiderio migrandi in illas oras ad lumen veræ religionis effundendum. At cum intellexisset a sancto Philippo Nerio, a quo verus reformator dicebatur, se suamque Congregationem ad instituendos Italiæ populos destinari, divinæ acquievit voluntati; minime tamen abstinuit quin, si aliquam infidelibus opem afferre posset, experiretur. Hinc initis consiliis cum piissimo præsule Vives, coetum instituit presbyterorum, quibus propositum esset idoneos informare adolescentes, in dissitas regiones subinde mittendos ad fidem propagandam. Quare merito veluti auctor censetur præclarissimi illius instituti, quod summorum Pontificum opera amplificatum, proferendæ per universum orbem catholicæ fidei mirabiliter inservit. Plura opera de re sacra et morali conscripsit, cuivis hominum conditioni accommodatissima. Denique a sacro ministerio numquam deficiens, in cinere et cilicio ad Dominum migravit Romæ, die nona Octobris, anno millesimo sexcentesimo nono, ætatis sexagesimo sexto. Quem sanctitatis et miraculis illustrem Pius nonus Pontifex Maximus Beatorum fastis accensuit. Pius vero undecimus, anno millesimo nongentesimo trigesimo octavo, die solemni Paschæ, inter Sanctos adscripsit.

[Lectio7]
@Commune/C1a:Lectio7

[Lectio8]
@Commune/C1a:Lectio8

[Commemoratio]
!Commemoratio S. Dionysii Episcopi, Rustici et Eleutherii, Martyrum
@Commune/C3:Oratio proper
$Oremus
Deus, qui hodierna die beatum Dionysium, Martyrem tuum atque Pontificem, virtute~
constantiæ in passione roborasti, quique illi, ad prædicandum Gentibus gloriam~
tuam, Rusticum et Eleutherium sociare dignatus es: tribue nobis, quæsumus:~
eorum imitatione, pro amore tuo prospera mundi despicere, et nulla ejus adversa~
formidare.
$Per Dominum

[Lectio93]
Dionysius Atheniensis, unus ex Areopagitis judicibus, vir fuit omni doctrinæ genere instinctus. Qui cum adhuc in Gentilitatis errore versaretur, eo die quo Christus Dominus cruci affixus est, solem præter naturam defecisse animadvertens, exclamasse traditur: Aut Deus naturæ patitur, aut mundi machina dissolvetur. Sed cum Paulus Apostolus veniens Athenas, et in Areopagum ductus, rationem reddidisset ejus doctrinæ quam prædicabat, affirmans Christum Dominum resurrexisse, et mortuos omnes in vitam redituros esse: cum alii multi, tum ipse Dionysius in Christum credidit. Itaque et baptizatus est ab Apostolo, et Atheniensium ecclesiæ præfectus. Qui cum postea Romam venisset, a Clemente Pontifice missus est in Galliam prædicandi Evangelii causa. Quem Lutetiam usque Parisiorum Rusticus presbyter, et Eleutherius diaconus prosecuti sunt: ubi a Fescennio præfecto, quod multos ad christianam religionem convertisset, ipse cum sociis virgis cæsus est: cumque in prædicatione christianæ fidei constantissime perseveraret, in craticulam subjecto igne injicitur, multisque præterea suppliciis una cum sociis cruciatur. Sed ea tormentorum genera omnibus forti ac libenti animo perferentibus Dionysius annum agens supra centesimum, cum reliquis securi percutitur septimo idus Octobris. De quo illud memoriæ proditum est, abscissum suum caput sustulisse, et progressum ad duo millia passuum in manibus gestasse. Libros scripsit admirabiles, ac plane cælestes, de divinis nominibus, de cælesti et ecclesiastica hierarchia, de mystica theologia, et alios quosdam.

[Lectio94]
Ioánnes Leonárdi non longe a Lucénsi urbe ortus, a prima ætáte grave quiddam ac matúrum præ se tulit. Annos natus vigínti sex a Deo vocátus ad ecclesiásticæ milítiæ nomen dandum, primum inter púeros latínæ linguæ rudiméntis instrúctus, in lítteris et philosóphicis ac theológicis disciplínis ádeo profécit, ut vix acto quadriénnio ad sacerdótium ex obediéntia promótus fúerit. Congregatiónem instítuit clericórum regulárium a Matre Dei, quorum cura et zelo in Lucénsi república magna animórum commutatio peracta est. Hinc in acérrimas hóminum nequam insectatiónes íncidit, sed, æquo ánimo ómnia libénter ferens, a Gregório décimo tértio suæ congregatiónis confirmatiónem impetrávit. Gráviter dolens gentes plúrimas remótis in regiónibus luce Evangélica carére consíliis ínitis cum piíssimo præsule Vives, cœtum instítuit presbyterórum, quibus propósitum esset idóneos informáre adolescéntes, in díssitas regiónes subínde mitténdos ad fidem propagándam. A sacro ministério numquam defíciens, in cínere et cilício ad Dóminum migrávit Romæ, die nona Octóbris, anno millésimo sexcentésimo nono, et a Pio undécimo Sanctórum fastis adscríptus est.
&teDeum
