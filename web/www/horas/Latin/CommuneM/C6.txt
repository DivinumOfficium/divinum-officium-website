[Name]
Commune Virgine

[Rule]
Psalmi Dominica
Antiphonas horas

[Ant Vespera]
Hæc est Virgo sapiens, * et una de numero prudentum;;109
Hæc est Virgo sapiens, * quam Dominus vigilantem invenit;;112
Hæc est quæ nescivit * torum in delicto: habebit fructum in respectione animarum sanctarum;;121
Ista est speciosa * inter filias Jerusalem;;126

[Capitulum Vespera]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat,~
ille probatus est: sed quem Deus commendat
$Deo gratias
_
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo
&Gloria
R. Adjuvabit eam * Deus vultu suo.

[Hymnus Vespera]
{:H-Jesucoronavirginum:}v. Jesu, corona virginum,
Quem mater illa concipit,
Quæ sola Virgo parturit:
Hæc vota clemens accipe.
_
Qui pergis inter lilia,
Septus choreis virginum,
Sponsus decorus gloria,
Sponsisque reddens præmia.
_
Quocumque tendis, virgines
Sequuntur, atque laudibus
Post te canentes cursitant,
Hymnosque dulces personant.
_
Te deprecamur supplices;
Nostris ut addas sensibus,
Nescire prorsus omnia
Corruptionis vulnera.
_
Virtus, honor, laus, gloria
Deo Patri cum Filio,
Sancto simul Paraclito,
In sæculorum sæcula.
Amen.

[Versum 1]
V. Specie tua et pulchritudine tua.
R. Intende, prospere procede, et regna.

[Ant 1]
Veni sponsa Christi: * accipe coronam, quam tibi Dominus præparavit in~
æternum.

[Invit]
Regem Virginum Dominum, * Venite adoremus

[Hymnus Matutinum]
{:H-Virginisproles:}v. Virginis Proles, opifexque matris,
Virgo quem gessit, peperitque Virgo;
Virginis partos canimus decora
Morte triumphos.
_
Hæc enim palme duplicis beata
Sorte, dum gestit fragilem domare
Corporis sexum, domuit cruentum
Cæde tyrannum.
_
Unde nec mortem, nec amica mortis
Mille poenarum genera expavescens,
Sanguine effuso meruit serenum
Scandere cælum.
_
Hujus oratu Deus alme nobis
Debitas poenas scelerum remitte;
Ut tibi puro resonemus almum
Pectore carmen.
_
Sit decus Patri, genitæque Proli,
Et tibi compar utriusque virtus
Spiritus semper, Deus unus omni
Temporis ævo. Amen.

[Hymnus Matutinum 1]
{:H-Virginisproles:}v. Virginis Proles, Opifexque Matris,
Virgo quem gessit, peperitque Virgo;
Virginis festum canimus beatæ,
Accipe votum.
_
Hujus oratu Deus alme nobis
Debitas poenas scelerum remitte;
Ut tibi puro resonemus almum
Pectore carmen.
_
Sit decus Patri, genitæque Proli,
Et tibi compar utriusque virtus
Spiritus semper, Deus unus omni
Temporis ævo.
Amen.

[Ant Matutinum]
O quam pulchra * est casta generatio cum claritate;;8
Ante torum * hujus Virginis frequentate nobis dulcia cantica dramatis;;18
Revertere, * revertere Sunamitis: revertere, revertere, ut intueamur te;;23
Specie tua * et pulchritudine tua intende, prospere procede, et regna;;44
Adjuvabit eam * Deus vultu suo: Deus in medio ejus, non commovebitur;;45
Aquæ multæ * non potuerunt exstinguere caritatem;;47
V. Specie tua et pulchritudine tua.
R. Intende, prospere procede, et regna.
Nigra sum * sed formosa, filiæ Jerusalem: ideo dilexit me Rex, et introduxit me in cubiculum suum;;84
Trahe me post te, * in odorem curremus unguentorum tuorum: oleum effusum nomen tuum;;86
Veni sponsa Christi, * accipe coronam, quam tibi Dominus præparavit in æternum;;95
Unguentum effusum * nomen tuum; ideo adulescentulæ dilexerunt te nimis;;96
Pulchra es * et decore filia Jerusalem, terribilis ut castrorum acies ordinate;;97
Accinxit * fortitudine lumbos suos, et roboravit brachium suum; ideoque lucerna eius non exstinguetur in sempiternum;;98
V. Adjuvabit eam Deus vultu suo
R. Deus in medio ejus, non commovebitur
Media nocte * clamor factus est: Ecce sponsus venit: exite obviam ei.;;249;250;251
V. Elegit eam Deus et præelegit eam.
R. In tabernaculo suo habitare facit eam

[Lectio1]
De Epistola prima beati Pauli Apostoli ad Corinthios.
!1 Cor 7:25-31
25 De virginibus autem præceptum Domini non habeo: consilium autem do, tamquam~
misericordiam consecutus a Domino, ut sim fidelis.
26 Existimo ergo hoc bonum esse propter instantem necessitatem, quoniam bonum~
est homini sic esse.
27 Alligatus es uxori? noli quærere solutionem. Solutus es ab uxore? noli~
quærere uxorem.
28 Si autem acceperis uxorem, non peccasti. Et si nupserit virgo, non peccavit:~
tribulationem tamen carnis habebunt hujusmodi. Ego autem vobis parco.
29 Hoc itaque dico, fratres: tempus breve est: reliquum est, ut et qui habent~
uxores, tamquam non habentes sint:
30 et qui flent, tamquam non flentes: et qui gaudent, tamquam non gaudentes: et~
qui emunt, tamquam non possidentes:
31 et qui utuntur hoc mundo, tamquam non utantur: præterit enim figura hujus~
mundi.

[Responsory10]
R. Veni sponsa Christi, accipe coronam, quam tibi Dominus præparavit in~
æternum: pro cujus amore sanguinem tuum fudisti,
* Et cum Angelis in paradisum introisti.
V. Veni electa mea, et ponam in te thronum meum, quia concupivit Rex speciem~
tuam.
R. Et cum Angelis in paradisum introisti.

[Responsory1]
R. Veni electa mea, et ponam in te thronum meum:
* Quia concupivit Rex speciem tuam.
V. Specie tua et pulchritudine tua intende, prospere procede, et regna.
R. Quia concupivit Rex speciem tuam.

[Lectio2]
!1 Cor 7:32-35
32 Volo autem vos sine sollicitudine esse. Qui sine uxore est, sollicitus est~
quæ Domini sunt, quomodo placeat Deo.
33 Qui autem cum uxore est, sollicitus est quæ sunt mundi, quomodo placeat~
uxori, et divisus est.
34 Et mulier innupta, et virgo, cogitat quæ Domini sunt, ut sit sancta corpore,~
et spiritu. Quæ autem nupta est, cogitat quæ sunt mundi, quomodo placeat viro.
35 Porro hoc ad utilitatem vestram dico: non ut laqueum vobis injiciam, sed ad~
id, quod honestum est, et quod facultatem præbeat sine impedimento Dominum~
obsecrandi.

[Responsory2]
R. Diffusa est gratia in labiis tuis:
* Propterea benedixit te Deus in æternum.
V. Specie tua et pulchritudine tua intende, prospere procede, et regna.
R. Propterea benedixit te Deus in æternum.

[Lectio3]
!1 Cor 7:36-40
36 Si quis autem turpem se videri existimat super virgine sua, quod sit~
superadulta, et ita oportet fieri: quod vult faciat: non peccat, si nubat.
37 Nam qui statuit in corde suo firmus, non habens necessitatem, potestatem~
autem habens suæ voluntatis, et hoc judicavit in corde suo, servare virginem~
suam, bene facit.
38 Igitur et qui matrimonio jungit virginem suam, bene facit: et qui non jungit,~
melius facit.
39 Mulier alligata est legi quanto tempore vir ejus vivit, quod si dormierit vir~
ejus, liberata est: cui vult nubat, tantum in Domino.
40 Beatior autem erit si sic permanserit secundum meum consilium: puto autem~
quod et ego Spiritum Dei habeam.

[Responsory3]
R. Specie tua et pulchritudine tua
* Intende, prospere procede, et regna.
V. Diffusa est gratia in labiis tuis, propterea benedixit te Deus in æternum.
R. Intende, prospere procede, et regna.
&Gloria
R. Intende, prospere procede, et regna.

[MM Capitulum]
!2 Cor 11:2
Aemulor enim vos Dei æmulatione. Despondi enim vos uni viro, virginem castam~
exhibere Christo.
$Deo gratias
_
V. Dilexisti justitiam et odisti iniquitatem
R. Propterea unxit te Deus, Deus tuus oleo lætitiæ

[MM Capitulum mart]
!Eccli 51:4-5
Et liberasti me, secundum multitudinem misericordiæ nominis tui, a rugientibus~
præparatis ad escam: de manibus quærentium animam meam, et de portis~
tribulationum quæ circumdederunt me
$Deo gratias
_
V. Dilexisti justitiam et odisti iniquitatem
R. Propterea unxit te Deus, Deus tuus oleo lætitiæ

[Lectio4]
Sermo sancti Ambrosii Episcopi
!Lib. 1. de Virg., circa init.
Quoniam hodie natalis est Virginis, invitat nunc integritatis amor, ut aliquid~
de virginitate dicamus: ne veluti transitu quodam præstricta videatur, que~
principalis est virtus. Non enim ideo laudabilis virginitas, quia in Martyribus~
reperitur: sed quia ipsa Martyres faciat. Quis autem humano eam possit ingenio~
comprehendere, quam nec natura suis inclusit legibus? Aut quis naturali voce~
complecti, quod supra usum nature sit? E cælo accersivit, quod imitaretur in~
terris. Nec immerito vivendi sibi usum quæsivit e cælo, quæ sponsum sibi~
invenit in cælo.

[Responsory4]
R. Propter veritatem, et mansuetudinem, et justitiam:
* Et deducet te mirabiliter dextera tua
V. Specie tua et pulchritudine tua intende, prospere procede, et regna.
R. Et deducet te mirabiliter dextera tua

[Lectio5]
Hæc nubes, era, Angelos, sideraque transgrediens, Verbum Dei in ipso sinu~
Patris invenit, et toto hausit pectore. Nam quis tantum, cum invenerit,~
relinquat boni? Unguentum enim exinanitum est nomen tuum: propterea~
adolescentulæ dilexerunt te, et attraxerunt te. Postremo non meum est illud,~
quoniam quæ non nubunt, neque nubentur, erunt sicut Angeli Dei in cælo. Nemo~
ergo miretur, si Angelis comparentur, quæ Angelorum Domino copulantur.

[Responsory5]
R. Dilexisti justitiam, et odisti iniquitatem:
* Propterea unxit te Deus, Deus tuus oleo lætitiæ
V. Propter veritatem, et mansuetudinem, et justitiam.
R. Propterea unxit te Deus, Deus tuus oleo lætitiæ

[Lectio6]
Quis igitur neget hanc vitam fluxisse de cælo, quam non facile invenimus in~
terris, nisi postquam Deus in hæc terreni corporis membra descendit? Tunc in~
utero Virgo concepit, et Verbum caro factum est, ut caro fieret Deus, Dicet~
aliquis: Sed etiam Elias nullius corporei coitus fuisse permixtus cupiditatibus~
invenitur. Ideo ergo curru raptus ad cælum: ideo cum Domino apparet in gloria,~
ideo Dominici venturus est præcursor adventus.

[Responsory6]
R. Afferentur Regi virgines post eam, proxime ejus
* Afferentur tibi in lætitia et exsultatione
V. Specie tua et pulchritudine tua intende, prospere procede, et regna.
R. Afferentur tibi in lætitia et exsultatione
&Gloria
R. Afferentur tibi in lætitia et exsultatione

[Lectio7]
Lectio sancti Evangelii secundum Matthæum.
!Matt 25:1-13
In illo tempore: Dixit Jesus discipulis suis parabolam hanc: Simile erit regnum~
cælorum decem virginibus: quæ accipientes lampades suas, exierunt obviam~
sponso et sponse. Et reliqua.
_
Homilia sancti Gregorii Papæ.
!Hom. 12. in Evang.
Sepe vos, fratres carissimi, admoneo prava opera fugere, mundi hujus~
inquinamenta devitare: sed hodierna sancti Evangelii lectione compellor dicere,~
ut et bona quæ agitis, cum magna cautela teneatis: ne per hoc quod a vobis~
rectum geritur, favor aut gratia humana requiratur: ne appetitus laudis subrepat,~
et quod foris ostenditur, intus a mercede vacuetur. Ecce enim Redemptoris voce~
decem virgines et omnes dicuntur virgines, et tamen intra beatitudinis januam~
non omnes sunt recepte: quia earum quædam, dum de virginitate sua gloriam foris~
expetunt, in vasis suis oleum habere noluerunt.

[Responsory7]
R. Hæc est Virgo sapiens, quam Dominus vigilantem invenit, quæ acceptis~
lampadibus, sumpsit secum oleum:
* Et veniente Domino, introivit cum eo ad nuptias.
V. Media nocte clamor factus est: Ecce sponsus venit, exite obviam ei.
R. Et veniente Domino, introivit cum eo ad nuptias.

[Lectio8]
Sed prius querendum nobis est, quid sit regnum cælorum, aut cur decem~
virginibus comparetur, quæ etiam virgines prudentes et fatue dicantur. Dum enim~
cælorum regnum constat, quia reproborum nullus ingreditur, etiam fatuis~
virginibus cur simile esse perhibetur? Sed sciendum nobis est, quod sæpe in~
sacro eloquio regnum cælorum præsentis temporis Ecclesia dicitur. De quo alio~
in loco Dominus dicit: Mittet Filius hominis Angelos suos, et colligent de regno~
ejus omnia scandala. Neque enim in illo regno beatitudinis, in quo pax summa est,~
inveniri scandala poterunt, quæ colligantur.

[Responsory8]
R. Media nocte clamor factus est:
* Ecce sponsus venit, exite obviam ei.
V. Prudentes Virgines, aptate vestras lampades.
R. Ecce sponsus venit, exite obviam ei.
&Gloria
R. Ecce sponsus venit, exite obviam ei.

[Lectio9]
In quinque autem corporis sensibus unusquisque subsistit. Geminatus autem~
quinarius denarium perficit. Et quia ex utroque sexu fidelium multitudo~
colligitur, sancta Ecclesia decem virginibus similis esse denuntiatur, In qua~
quia mali cum bonis, et reprobi cum electis admixti sunt, recte similis~
virginibus prudentibus et fatuis esse perhibetur. Sunt namque plerique~
continentes qui ab appetitu se exteriori custodiunt, et spe ad interiora~
rapiuntur, carnem macerant, et toto desiderio ad supernam patriam anhelant,~
æterna premia expetunt, pro laboribus suis recipere laudes humanas nolit. Hi~
nimirum gloriam suam non in ore hominum ponunt, sed intra conscientiam~
contegunt. Et sunt plerique, qui corpus per abstinentiam affligunt, sed de ipsa~
sua abstinentia humanos favores expetunt.

[Responsory9]
R.br. Simile est regnum cælorum decem virginibus, qui accipientes lampadas suas
* Exierunt obviam sponso et sponsæ
V. Quinque autem ex eis erunt fatue, et quinque prudentes
R. Exierunt obviam sponso et sponsæ
&Gloria
R. Exierunt obviam sponso et sponsæ

[Ant Laudes]
Hæc est Virgo sapiens, * et una de numero prudentum
Hæc est Virgo sapiens, * quam Dominus vigilantem invenit
Hæc est quæ nescivit * torum in delicto: habebit fructum in respectione animarum sanctarum
Veni electa mea, * et ponam in te thronum meum, alleluia
Ista est speciosa * inter filias Jerusalem

[Capitulum Laudes]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat,~
ille probatus est: sed quem Deus commendat.
$Deo gratias
_
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua
&Gloria
R. Specie tua * Et pulchritudine tua.

[Hymnus Laudes]
@Commune/C6:Hymnus Vespera

[Versum 2]
V. Diffusa est gratia in labiis tuis
R. Propterea benedixit te Deus in æternum

[Ant 2]
Simile est regnum cælorum * homini negotiatori quærenti bonas margaritas:~
inventa una pretiosa, dedit omnia sua, et comparavit eam.

[Oratio]
Deus, qui inter cetera potente tue miracula etiam in sexu fragili victoriam~
martyrii contulisti: concede propitius; ut qui beate N. Virginis et Martyris tue~
natalitia colimus, per ejus ad te exempla gradiamur.
$Per Dominum

[Lectio Prima]
!Sap 4:1
v. O quam pulchra est casta generatio cum claritate! immortalis est enim memoria~
illius: quoniam apud Deum nota est, et apud homines.

[Capitulum Tertia]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat,~
ille probatus est: sed quem Deus commendat.
$Deo gratias

[Responsory Tertia]
V. Specie tua et pulchritudine tua.
R. Intende, prospere procede, et regna.

[Capitulum Sexta]
!2 Cor 11:2
v. Aemulor enim vos Dei æmulatione. Despondi enim vos uni viro virginem castam~
exhibere Christo.
$Deo gratias

[Responsory Sexta]
V. Adjuvabit eam Deus vultu suo
R. Deus in medio ejus, non commovebitur

[Capitulum Nona1]
!Sir 51:13-14
v. Domine Deus meus, exaltasti super terram habitationem meam, et pro morte~
defluente deprecata sum. Invocavi Dominum Patrem Domini mei, ut non derelinquat~
me in die tribulationis meæ, et in tempore superborum sine adjutorio.
$Deo gratias

[Capitulum Nona]
!Sap 4:1
v. O quam pulchra est casta generatio cum claritate! immortalis est enim memoria~
illius: quoniam apud Deum nota est, et apud homines.
$Deo gratias

[Responsory Nona]
V. Elegit eam Deus, et præelegit eam.
R. In tabernaculo suo habitare facit eam

[Versum 3]
V. Diffusa est gratia in labiis tuis.
R. Propterea benedixit te Deus in æternum.

[Ant 3]
Veni sponsa Christi: * accipe coronam, quam tibi Dominus præparavit in~
æternum.

[Lectio11]
De Libro Ecclesiatici
!Sir 51:1-7
1 Oratio Jesu filii Sirach. Confitebor tibi, Domine rex, et collaudabo te Deum~
salvatorem meum.
2 Confitebor nomini tuo, quoniam adjutor et protector factus es mihi,
3 et liberasti corpus meum a perditione: a laqueo linguæ iniquæ, et a labiis~
operantium mendacium: et in conspectu astantium factus es mihi adjutor.
4 Et liberasti me, secundum multitudinem misericordiæ nominis tui, a~
rugientibus præparatis ad escam:
5 de manibus quærentium animam meam, et de portis tribulationum quæ~
circumdederunt me;
6 a pressura flammæ quæ circumdedit me, et in medio ignis non sum æstuata;
7 de altitudine ventris inferi, et a lingua coinquinata, et a verbo mendacii, a~
rege iniquo, et a lingua injusta.

[Lectio21]
!Sir 51:8-12
8 Laudabit usque ad mortem anima mea Dominum,
9 et vita mea appropinquans erat in inferno deorsum.
10 Circumdederunt me undique, et non erat qui adjuvaret: respiciens eram ad~
adjutorium hominum, et non erat.
11 Memoratus sum misericordiæ tuæ Domine, et operationis tuæ, quæ a sæculo~
sunt:
12 quoniam eruis sustinentes te, Domine, et liberas eos de manibus gentium.

[Lectio31]
!Sir 51:13-17
13 Exaltasti super terram habitationem meam, et pro morte defluente deprecatus~
sum.
14 Invocavi Dominum patrem Domini mei, ut non derelinquat me in die~
tribulationis meæ, et in tempore superborum, sine adjutorio.
15 Laudabo nomen tuum assidue, et collaudabo illud in confessione: et exaudita~
est oratio mea,
16 et liberasti me de perditione, et eripuisti me de tempore iniquo.
17 Propterea confitebor, et laudem dicam tibi, et benedicam nomini Domini.

[LectioE]
v. Sequentia Sancti Evangelii secundum Matthæum
!Matt 25:1-13
25:1 Tunc simile erit regnum cælorum decem virginibus: quæ accipientes~
lampades suas exierunt obviam sponso et sponsæ.
25:2 Quinque autem ex eis erant fatuæ, et quinque prudentes:
25:3 sed quinque fatuæ, acceptis lampadibus, non sumpserunt oleum secum:
25:4 prudentes vero acceperunt oleum in vasis suis cum lampadibus.
25:5 Moram autem faciente sponso, dormitaverunt omnes et dormierunt.
25:6 Media autem nocte clamor factus est: Ecce sponsus venit, exite obviam ei.
25:7 Tunc surrexerunt omnes virgines illæ, et ornaverunt lampades suas.
25:8 Fatuæ autem sapientibus dixerunt: Date nobis de oleo vestro, quia lampades~
nostræ extinguuntur.
25:9 Responderunt prudentes, dicentes: Ne forte non sufficiat nobis, et vobis,~
ite potius ad vendentes, et emite vobis.
25:10 Dum autem irent emere, venit sponsus: et quæ paratæ erant, intraverunt~
cum eo ad nuptias, et clausa est janua.
25:11 Novissime vero veniunt et reliquæ virgines, dicentes: Domine, domine,~
aperi nobis.
25:12 At ille respondens, ait: Amen dico vobis, nescio vos.
25:13 Vigilate itaque, quia nescitis diem, neque horam.
$Te decet
