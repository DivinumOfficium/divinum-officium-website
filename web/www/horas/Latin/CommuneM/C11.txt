[Name]
In Festis Beatæ Mariæ Virginis

[Rule]
Psalmi Dominica
Antiphonas horas
Doxology=Nat

[Ant Vespera]
Dum esset Rex * in accubitu suo, nardus mea dedit odorem suavitatis;;109
Læva ejus * sub capite meo, et dextera illius amplexabitur me;;112
Nigra sum, * sed formosa, filiæ Jerusalem: ideo dilexit me Rex, et introduxit me in cubiculum suum;;121
Speciosa * facta es et suavis in deliciis tuis, sancta Dei Genitrix;;126

[Capitulum Vespera]
!Sir 24:14
v. Ab initio et ante sæcula creata sum, et usque ad futurum sæculum non~
desinam, et in habitatione sancta coram ipso ministravi.
$Deo gratias.
_
R.br. Ave Maria, gratia plena, * Dominus tecum.
R. Ave Maria, gratia plena, * Dominus tecum.
V. Benedicta tu in mulieribus, et benedictus fructus ventris tui
R. Dominus tecum.
&Gloria
R. Ave Maria, gratia plena, * Dominus tecum.

[Hymnus Vespera]
{:H-Avemaris:}v. Ave maris stella,
Dei Mater alma,
Atque semper Virgo,
Felix cæli porta.
_
Sumens illud Ave
Gabrielis ore,
Funda nos in pace,
Mutans Hevæ nomen.
_
Solve vincla reis,
Profer lumen cæcis,
Mala nostra pelle,
Bona cuncta posce.
_
Monstra te esse matrem,
Sumat per te preces,
Qui pro nobis natus,
Tulit esse tuus.
_
Virgo singularis,
Inter omnes mitis,
Nos culpis solutos
Mites fac et castos.
_
Vitam præsta puram,
Iter para tutum,
Ut videntes Jesum,
Semper collætemur.
_
Sit laus Deo Patri,
Summo Christo decus,
Spiritui sancto,
Tribus honor unus.
Amen.

[Versum 1]
V. Dignare me laudare te, Virgo sacrata.
R. Da mihi virtutem contra hostes tuos.

[Ant 1]
Sancta Maria * succurre miseris, juva pusillanimes, refove flebiles, ora pro~
populo, interveni pro clero, intercede pro devoto femineo sexu: sentiant omnes~
tuum juvamen, quicumque celebrant tuam sanctam festivitatem.

[Invit]
Sancta Maria Dei Genitrix Virgo,* Intercede pro nobis.

[Hymnus Matutinum]
{:H-Quemterra:}v. Quem terra, pontus, sidera
Colunt, adorant, prædicant,
Trinam regentem machinam,
Claustrum Mariæ bajulat.
_
Cui luna, sol, et omnia
Deserviunt per tempora,
Perfusa cæli gratia,
Gestant puellæ viscera.
_
Beata Mater munere,
Cujus supernus artifex
Mundum pugillo continens,
Ventris sub arca clausus est.
_
Beata cæli nuntio,
Foecunda sancto Spiritu,
Desideratus gentibus,
Cujus per alvum fusus est.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna sæcula.
Amen.

[Ant Matutinum]
Benedicta tu * in mulieribus, et benedictus fructus ventris tui;;8
Sicut myrrha * electa odorem dedisti suavitatis sancta Dei Genitrix;;18
Ante torum * hujus Virginis frequentate nobis dulcia cantica dramatis;;23
Specie tua * et pulchritudine tua intende, prospere procede, et regna;;44
Adjuvabit eam * Deus vultu suo: Deus in medio ejus, non commovebitur;;45
Favus distillans * labia tua, Sponsa, mel et lac sub lingua tua: et odor vestimentorum tuorum sicut odor thuris;;47
V. Specie tua et pulchritudine tua.
R. Intende, prospere procede, et regna.
Fons hortorum * puteus aquarum viventium, quæ fluunt impetu de Libano;;84
Sicut lætantium * omnium nostrum habitatio est in te, sancta Dei Genitrix;;86
Gaude Maria Virgo, * cunctas hæreses sola interemisti in universo mundo;;95
Dignare me * laudare te, Virgo sacrata: da mihi virtutem contra hostes tuos;;96
Post partum * Virgo inviolata permansisti, Dei Genitrix intercede pro nobis;;97
Descendi * in hortum nucum, ut viderem poma convallium, et inspicerem, si floruisset vinea, et germinassent mala punica, alleluia;;98
V. Adjuvabit eam Deus vultu suo.
R. Deus in medio ejus, non commovebitur.
Hortus conclusus * es Dei Genitrix, fons signatus: surge propera, amica mea, et veni;;249;250;251
V. Elegit eam Deus, et præelegit eam.
R. In tabernaculo suo habitare facit eam.

[Lectio1]
De Parabolis Salomonis
!Prov 8:12-17
12 Ego sapientia, habito in consilio, et eruditis intersum cogitationibus.
13 Timor Domini odit malum: arrogantiam, et superbiam, et viam pravam, et os bilingue, detestor.
14 Meum est consilium et æquitas; mea est prudentia, mea est fortitudo.
15 Per me reges regnant, et legum conditores justa decernunt;
16 per me principes imperant, et potentes decernunt justitiam.
17 Ego diligentes me diligo, et qui mane vigilant ad me, invenient me.


[Responsory1]
R. Sancta et immaculata virginitas, quibus te laudibus efferam nescio:
* Quia quem cæli capere non poterant, tuo gremio contulisti.
V. Benedicta tu in mulieribus, et benedictus fructus ventris tui.
R. Quia quem cæli capere non poterant, tuo gremio contulisti.

[Lectio2]
!Prov 8:18-25
18 Mecum sunt divitiæ et gloria, opes superbæ et justitia.
19 Melior est enim fructus meus auro et lapide pretioso, et genimina me argento electo.
20 In viis justitiæ ambulo, in medio semitarum judicii:
21 ut ditem diligentes me, et thesauros eorum repleam.
22 Dominus possedit me in initio viarum suarum antequam quidquam faceret a principio.
23 Ab æterno ordinata sum, et ex antiquis antequam terra fieret.
24 Nondum erant abyssi, et ego jam concepta eram: necdum fontes aquarum eruperant,
25 necdum montes gravi mole constiterant: ante colles ego parturiebar.


[Responsory2]
R. Congratulamini mihi omnes, qui diligitis Dominum, quia cum essem parvula,~
placui Altissimo:
* Et de meis visceribus genui Deum et hominem.
V. Beatam me dicent omnes generationes, quia ancillam humilem respexit Deus.
R. Et de meis visceribus genui Deum

[Lectio3]
!Prov 8:34-36; 9:1-5
34 Beatus homo qui audit me, et qui vigilat ad fores meas quotidie, et observat ad postes ostii mei.
35 Qui me invenerit, inveniet vitam, et hauriet salutem a Domino.
36 Qui autem in me peccaverit, lædet animam suam; omnes qui me oderunt diligunt mortem.
1 Sapientia ædificavit sibi domum: excidit columnas septem.
2 Immolavit victimas suas, miscuit vinum, et proposuit mensam suam.
3 Misit ancillas suas ut vocarent ad arcem et ad moenia civitatis.
4 Si quis est parvulus, veniat ad me. Et insipientibus locuta est:
5 Venite, comedite panem meum, et bibite vinum quod miscui vobis.

[Responsory3]
R. Beata es Virgo Maria, quæ Dominum portasti, Creatorem mundi:
* Genuisti qui te fecit, et in æternum permanes Virgo.
V. Ave Maria, gratia plena, Dominus tecum.
R. Genuisti qui te fecit, et in æternum permanes Virgo.
&Gloria
R. Genuisti qui te fecit, et in æternum permanes Virgo.

[Lectio4]
Sermo sancti Joannis Chrysostomi.
!Apud Metaphrasten.
Dei Filius non divitem, aut locupletem aliquam feminam sibi matrem elegit, sed~
beatam Virginem illam, cujus anima virtutibus ornata erat. Cui enim beata Maria~
supra omnem humanam naturam castitatem servaret, propterea Christum Dominum in~
ventre concepit. Ad hanc igitur sanctissimam Virginem et Dei Matrem accurrentes,~
ejus patrocinii utilitatem assequamur. Itaque quæcumque estis virgines, ad~
Matrem Domini confugite. Illa enim pulcherrimam, pretiosissimam, et~
incorruptibilem possessionem patrocinio suo vobis conservabit.

[Responsory4]
R. Sicut cedrus exaltata sum in Libano, et sicut cypressus in monte Sion: quasi~
myrrha electa,
* Dedi suavitatem odoris.
V. Et sicut cinnamomum et balsamum aromatizans.
R. Dedi suavitatem odoris.

[Lectio5]
Magnum revera miraculum, fratres dilectissimi, fuit beata semper Virgo Maria.~
Quid namque illa majus aut illustrius ullo umquam tempore inventum est, seu~
aliquando inveniri poterit? Hæc sola cælum ac terram amplitudine~
superavit. Quidnam illa sanctius? Non Prophetæ, non Apostoli, non Martyres, non~
Patriarchæ, non Angeli, non Throni, non Dominationes, non Seraphim, non~
Cherubim: non denique aliud quid piam inter creatas res visibiles aut~
invisibiles, majus aut excellentius inveniri potest. Eadem ancilla Dei est et~
mater: eadem Virgo et Genitrix.

[Responsory5]
R. Quæ est ista quæ processit sicut sol, et formosa tamquam Jerusalem
* Viderunt eam filiæ Sion, et beatam dixerunt, et reginæ laudaverunt eam.
V. Et sicut dies verni circumdabant eam flores rosarum et lilia convallium.
R. Viderunt eam filiæ Sion, et beatam dixerunt, et reginæ laudaverunt eam.

[Lectio6]
Hæc ejus mater est, qui a Patre ante omne principium genitus fuit, quem~
Angeli et homines agnoscunt Dominum rerum omnium. Visne cognoscere quanto Virgo~
hæc præstantior sit cælestibus Potentiis? Illæ cum timore ac tremore~
assistunt, faciem velantes suam: hæc humanum genus illi offert, quem~
genuit. Per hanc et peccatorum veniam consequimur. Ave igitur mater, cælum,~
puella, virgo. thronus, Ecclesiæ nostræ decus, gloria et firmamentum, assidue~
pro nobis precare Jesum Filium tuum, et Dominum nostrum: ut per te misericordiam~
invenire in die judicii, et quæ reposita sunt iis, qui diligunt Deum, bona~
consequi possimus, gratia et benignitate Domini nostri Jesu Christi: cum quo~
Patri simul et sancto Spiritui gloria, et honor, et imperium, nunc et semper in~
sæcula sæculorum. Amen.

[Responsory6]
R. Ornatam monilibus filiam Jerusalem Dominus concupivit:
* Et videntes eam filiæ Sion, beatissimam prædicaverunt, dicentes: * Unguentum~
effusum nomen tuum.
V. Astitit regina a dextris tuis in vestitu deaurato, circumdata varietate.
R. Et videntes eam filiæ Sion, beatissimam prædicaverunt, dicentes:
&Gloria
R. Unguentum effusum nomen tuum.

[Lectio7]
Lectio sancti Evangelii secundum Lucam.
!Luc 11:27-28
In illo tempore: Loquente Jesu ad turbas, extollens vocem quædam mulier de~
turba dixit illi: Beatus venter, qui te portavit. Et reliqua.
_
Homilia venerabilis Bedæ Presbyteri.
!Lib 4. cap. 49. in Luc. 11.
Magnæ devotionis et fidei hæc mulier ostenditur, quæ scribis et~
pharisæis Dominum tentantibus simul et blasphemantibus, tanta ejus~
incarnationem præ omnibus sinceritate cognoscit, tanta fiducia confitetur, ut~
et præsentium procerum calumniam, et futurorum confundat hæreticorum~
perfidiam. Nam sicut tunc Judæi, sancti Spiritus opera blasphemando verum~
consubstantialemque Patri Dei Filium negabant: sic hæretici postea negando~
Mariam semper Virginem, sancti Spiritus operante virtute, nascituro cum humanis~
membris Unigenito Dei, carnis suæ materiam ministrasse, verum~
consubstantialemque matri Filium hominis fateri non debere dixerunt.

[Responsory7]
R. Felix namque es, sacra Virgo Maria, et omni laude dignissima:
* Quia ex te ortus est sol justitiæ, Christus Deus noster.
V. Ora pro populo, interveni pro clero, intercede pro devoto femineo sexu:~
sentiant omnes tuum juvamen, quicumque celebrant tuam sanctam festivitatem.
R. Quia ex te ortus est sol justitiæ, Christus Deus noster.

[Lectio8]
Sed si caro Verbi Dei secundum carnem nascentis a carne Virginis matris~
pronuntiatur extranea, sine causa venter qui eam portasset, libera quæ~
lactassent, beatificantur. Dicit autem Apostolus: Quia misit Deus Filium suum~
factum ex muliere, factum sub lege. Neque audiendi sunt, qui legendum putant:~
Natum ex muliere, factum sub lege, sed, Factum ex muliere: quia conceptus ex~
utero virginali, carnem non de nihilo, non aliunde, sed materna traxit ex carne:~
alioquin nec vere Filius hominis diceretur, qui originem non haberet ex homine.~
Et nos igitur his contra Eutychen dictis, extollamus vocem cura Ecclesia~
catholica, cujus hæc mulier typum gessit, extollamus et mentem de medio~
turbarum, dicamusque Salvatori: Beatus venter qui te portavit, et libera quæ~
suxisti. Vere enim beata parens, quæ, sicut quidam ait, Enixa est puerpera~
Regem, qui cælum terramque tenet per sæcula.

[Responsory8]
R. Beatam te dicent omnes generationes:
* Quia fecit mihi Dominus magna qui potens est, et sanctum nomen ejus.
V. Et misericordia ejus a progenie in progenies timentibus eum.
R. Quia fecit mihi Dominus magna qui potens est, et sanctum nomen ejus.
&Gloria
R. Quia fecit mihi Dominus magna qui potens est, et sanctum nomen ejus.

[Lectio9]
Quinimmo beati qui audiunt verbum Dei, et custodiunt. Pulchre Salvator~
attestationi mulieris annuit, non eam tantummodo quæ Verbum Dei corporaliter~
generare meruerat, sed et omnes qui idem Verbum spiritaliter auditu fidei~
concipere, et boni operis custodia vel in suo, vel in proximorum corde parere,~
et quasi alere studuerint, asseverans esse beatos: quia et eadem Dei Genitrix,~
et inde quidem beata, quia Verbi incarnandi ministra facta est temporalis; sed~
inde multo beatior, quia eiusdem semper amandi custos, manebat æterna.

[Responsory9]
R. Beata es Virgo Maria, Dei Genitrix, quæ credidisti Domino: perfecta sunt in~
te quæ dicta sunt tibi: ecce exaltata es super choros Angelorum:
* Intercede pro nobis ad Dominum Deum nostrum.
V. Ave Maria, gratia plena, Dominus tecum.
R. Intercede pro nobis ad Dominum Deum nostrum.
&Gloria
R. Intercede pro nobis ad Dominum Deum nostrum.

[Ant Laudes]
Dum esset Rex * in accubitu suo, nardus mea dedit odorem suavitatis
Læva ejus * sub capite meo, et dextera illius amplexabitur me
Nigra sum, * sed formosa, filiæ Jerusalem: ideo dilexit me Rex, et introduxit me in cubiculum suum.
Jam hiems transiit, * imber abiit, et recessit: surge amica mea, et veni.
Speciosa * facta es et suavis in deliciis tuis, sancta Dei Genitrix.

[Capitulum Laudes]
!Sir 24:14
v. Ab initio, et ante sæcula creata sum, et usque ad futurum sæculum non~
desinam, et in habitatione sancta coram ipso ministravi.
$Deo gratias.
_
R.br. Ave Maria, gratia plena, * Dominus tecum.
R. Ave Maria, gratia plena, * Dominus tecum.
V. Benedicta tu in mulieribus, et benedictus fructus ventris tui
R. Dominus tecum.
&Gloria
R. Ave Maria, gratia plena, * Dominus tecum.

[Hymnus Laudes]
{:H-Ogloriosavirginum:}v. O gloriosa virginum,
Sublimis inter sidera,
Qui te creavit, parvulum
Lactente nutris ubere.
_
Quod Heva tristis abstulit,
Tu reddis almo germine:
Intrent ut astra flebiles,
Cæli recludis cardines.
_
Tu regis alti janua,
Et aula lucis fulgida:
Vitam datam per Virginem
Gentes redemptæ plaudite.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna sæcula. 
Amen.

[Versum 2]
V. Diffusa est gratia in labiis tuis.
R. Propterea benedixit te Deus in æternum.

[Ant 2]
Beata es Maria, * quæ credidisti: perficientur in te, quæ dicta sunt tibi a~
Domino, alleluia.

[Oratio]
Concede nos famulos tuos, quæsumus Domine Deus, perpetua mentis et corporis~
sanitate gaudere: et gloriosa beatæ Mariæ semper Virginis intercessione, a~
præsenti liberari tristitia, et æterna perfrui lætitia.
$Per Dominum

[Lectio Prima]
!Sir 24:19-20
v. In plateis sicut cinnamomum, et balsamum aromatizans odorem dedi: quasi~
myrrha electa dedi suavitatem odoris.

[Capitulum Tertia]
!Sir 24:14
v. Ab initio, et ante sæcula creata sum, et usque ad futurum sæculum non~
desinam, et in habitatione sancta coram ipso ministravi.
$Deo gratias.

[Responsory Tertia]
V. Adjuvabit eam Deus vultu suo.
R. Deus in medio ejus, non commovebitur.

[Capitulum Sexta]
!Sir 24:15-16
v. Et sic in Sion firmata sum, et in civitate sanctificata similiter requievi,~
et in Jerusalem potestas mea. Et radicavi in populo honorificato, et in parte~
Dei mei hereditas illius, et in plenitudine sanctorum detentio mea.
$Deo gratias.

[Responsory Sexta]
V. Elegit eam Deus, et præelegit eam.
R. In tabernaculo suo habitare facit eam.

[Capitulum Nona]
!Sir 24:19-20
v. In plateis sicut cinnamomum, et balsamum aromatizans odorem dedi: quasi~
myrrha electa dedi suavitatem odoris.
$Deo gratias.

[Responsory Nona]
V. Diffusa est gratia in labiis tuis.
R. Propterea benedixit te Deus in æternum.

[Versum 3]
V. Dignare me laudare te, Virgo sacrata
R. Da mihi virtutem contra hostes tuos

[Ant 3]
Beatam me dicent * omnes generationes quia ancillam humilem respexit Deus.

[LectioE]
v. Sequentia Sancti Evangelii secundum Lucam
!Luc 11:27-28
11:27 Factum est autem, cum hæc diceret: extollens vocem quædam mulier de turba dixit illi: Beatus venter qui te portavit, et ubera quæ suxisti.
11:28 At ille dixit: Quinimmo beati, qui audiunt verbum Dei et custodiunt illud.
$Te decet
