109:1 Dixit Dominus Domino meo: * Sede a dextris meis,
109:2 Donec ponam inimicos tuos * scabellum pedum tuorum.
109:3 Sceptrum potentiæ tuæ protendet Dominus ex Sion: * dominare in medio inimicorum tuorum!
109:4 Tecum principatus die ortus tui in splendore sanctitatis: * ante luciferum, tamquam rorem, genui te.
109:5 Iuravit Dominus et non pænitebit eum; * Tu es sacerdos in æternum secundum ordinem Melchisedech.
109:6 Dominus a dextris tuis: * conteret die iræ suæ reges.
109:7 Iudicabit nationes, acervabit cadavera; * conteret capita late per terram.
109:8 De torrente in via bibet, * propterea extollet caput.
