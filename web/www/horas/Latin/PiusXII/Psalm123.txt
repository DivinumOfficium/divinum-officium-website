123:1 Nisi Dominus fuisset pro nobis, dicat iam Isræl, * nisi Dominus fuisset pro nobis:
123:2 Cum insurgerent homines in nos, * tunc vivos deglutissent nos.
123:3 Cum excandesceret furor eorum in nos, * tunc aqua submersisset nos;
123:4 Torrens transisset super nos; * tunc transissent super nos aquæ tumentes.
123:5 Benedictus Dominus, qui non dedit nos * in prædam dentibus eorum.
123:6 Anima nostra sicut avis erepta est * de laqueo venantium:
123:7 Laqueus contritus est, * et nos liberati sumus.
123:8 Adiutorium nostrum in nomine Domini, * qui fecit cælum et terram.
