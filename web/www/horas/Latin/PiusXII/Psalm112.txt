112:1 Laudate, servi Domini, * laudate nomen Domini.
112:2 (fit reverentia) Sit nomen Domini benedictum * et nunc et usque in æternum.
112:3 A solis ortu usque ad occasum eius * laudetur nomen Domini.
112:4 Excelsus super omnes gentes Dominus, * super cælos gloria eius.
112:5 Quis sicut Dominus, Deus noster, qui sedet in alto * et oculos demittit in cælum et in terram?
112:6 Sublevat e pulvere inopem, * e stercore erigit pauperem,
112:7 Ut collocet eum cum principibus, * cum principibus populi sui.
112:8 Habitare facit eam, quæ sterilis erat in domo, * matrem filiorum lætantem.
