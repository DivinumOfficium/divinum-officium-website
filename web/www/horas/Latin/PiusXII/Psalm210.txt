(Canticum Trium_puerorum * Dan 3:57-75,56)
3:57 Benedicite, omnia opera Domini, Domino; * laudate et superexaltate eum in sæcula.
3:58 Benedicite, Angeli Domini, Domino; * benedicite, cæli, Domino.
3:59 Benedicite, aquæ omnes quæ super cælos sunt, Domino; * benedicite, omnes exercitus Domini, Domino.
3:60 Benedicite, sol et luna, Domino; * benedicite, stellæ cæli, Domino.
3:61 Benedicite, omnis imber et ros, Domino; * benedicite, omnes venti, Domino.
3:62 Benedicite, ignis et æstus, Domino; * benedicite, frigus et algor, Domino.
3:63 Benedicite, rores et pluviæ, Domino; * benedicite, glacies et gelu, Domino.
3:64 Benedicite, pruinæ et nives, Domino; * benedicite, noctes et dies, Domino.
3:65 Benedicite, lux et tenebræ, Domino; * benedicite, fulgura et nubes, Domino.
3:66 Benedicat terra Domino, * laudet et superexaltet eum in sæcula.
3:67 Benedicite, montes et colles, Domino; * benedicite, universa germinantia in terra, Domino.
3:68 Benedicite, fontes, Domino; * benedicite, maria et flumina, Domino.
3:69 Benedicite, cete, et omnia quæ moventur in aquis, Domino; * benedicite, omnes volucres cæli, Domino.
3:70 Benedicite, omnes bestiæ et pecora, Domino; * laudate et superexaltate eum in sæcula.
3:71 Benedicite, filii hominum, Domino; * benedicite, Isræl, Domino.
3:72 Benedicite, sacerdotes Domini, Domino; * benedicite, servi Domini, Domino.
3:73 Benedicite, spiritus et animæ justorum, Domino; * benedicite, sancti et humiles corde, Domino.
3:74 Benedicite, Anania, Azaria, Misæl, Domino; * laudate et superexaltate eum in sæcula.
3:75 (Fit reveréntia:) Benedicamus Patrem et Filium cum Sancto Spiritu: * laudemus et superexaltemus eum in sæcula.
3:56 Benedictus es, Domine, in firmamento cæli; * et laudabilis, et superexaltatus in sæcula.
