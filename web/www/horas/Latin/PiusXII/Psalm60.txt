60:1 Audi, Deus, clamorem meum, * intende orationi meæ.
60:2 Ab extremis terræ ad te clamo, * cum deficit cor meum.
60:3 In petram extolles me, dabis quietam mihi, * quia præsidium es mihi, turris fortis contra inimicum.
60:4 Utinam habitem in tabernaculo tuo semper, * confugiam sub tegmen alarum tuarum!
60:5 Tu enim, Deus, audisti vota mea; * dedisti mihi hereditatem timentium nomen tuum.
60:6 Dies adice ad dies regis, * anni eius æquent generationes multas;
60:7 Regnet in æternum coram Deo; * gratiam et fidelitatem mitte, ut conservent eum.
60:8 Sic cantabo nomen tuum semper, * et solvam vota mea omni die.
