[Rank]
Wtorek II tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Mateusza
!Mt 23, 1-12
Onego czasu: Rzekł Jezus do rzesz i do uczniów swoich, mówiąc: „Na stolicy Mojżeszowej zasiedli uczeni w Piśmie i faryzeusze. Wszystko tedy, cokolwiek by wam powiedzieli, zachowujcie i czyńcie, ale według uczynków ich nie postępujcie”. I tak dalej.
_
Homilia świętego Hieronima, Kapłana
!Księga 4. Komentarza, do rozdz. 23. Ewangelii wg św. Mateusza
Któż łagodniejszy, któż bardziej łaskawy od Pana? Wystawiany jest na próbę przez faryzeuszy, kruszą się ich zasadzki i według słów Psalmisty: Strzałami dziecinnymi stały się ich razy, a mimo to ze względu na ich kapłaństwo i godność imienia zachęca ludy, aby się im poddały, biorąc pod uwagę nie uczynki, ale naukę. W słowach zaś: Na stolicy Mojżeszowej zasiedli uczeni w Piśmie i faryzeusze, przez „stolicę” ukazuje naukę Prawa. więc i tam, gdzie jest powiedziane w psalmie: Nie zasiada na stolicy zarazy oraz: stolice, czyli ławy sprzedawców gołębi poprzewracał, powinniśmy przyjąć „stolicę” jako naukę.

[Lectio2]
Bo wiążą ciężkie i nieznośne brzemiona i nakładają na barki ludzkie, a palcem swym nie chcą ich ruszyć. To, ogólnie rzecz biorąc, przeciwko wszelkim nauczycielom, którzy wydają wielkie polecenia, a nie czynią nawet mało. Należy też zauważyć, że i barki, i palec, i brzemiona, i więzy, których się używa do skrępowania owych brzemion, należy rozumieć w sposób duchowy. Wszystkie też sprawy swe czynią, aby byli widziani od ludzi. Kto przeto tak czyni cokolwiek, aby był widziany od ludzi, uczonym jest w Piśmie i faryzeuszem.

[Lectio3]
Powiększają bowiem filakterie swe i wydłużają kraj szat swoich. Chętnie też zajmują pierwsze miejsca na ucztach i w synagogach, a lubią pozdrowienia na rynku i aby ich ludzie „Rabbi” nazywali. Biada nam nieszczęsnym, na których przeszły błędy faryzeuszy. Pan, kiedy dawał przez Mojżesza przykazania Prawa, na koniec dodał: Przywiążesz je do twojej ręki i będą stale przed twymi oczyma, a takie jest tego znaczenie: Moje przykazania niech będą w twojej ręce, aby uczynkiem były wypełnione; niech będą przed twymi oczyma, abyś je dniem i nocą rozważał. Faryzeusze, źle to rozumiejąc, pisali na pergaminach dekalog Mojżesza, to jest dziesięć słów Prawa, zwijali je i wiążąc na czole, czynili jakby wieniec na głowie, aby się zawsze poruszały przed oczyma.

[Ant 2]
Jeden jest * nauczyciel wasz, który jest w niebiesiech: Chrystus Pan.

[Oratio 2]
Racz, prosimy Cię, Panie, z dobroci swej utwierdzić nas w zachowaniu tego świętego postu, abyśm wypełnili to, czego nas nauczyłeś swym przykładem.
$Per Dominum

[Ant 3]
Wszyscy * jesteście bracia: i ojca nie zówcie sobie na ziemi, albowiem jest jeden Ojciec wasz, który jest w niebiesiech: ani się zówcie nauczycielami, gdyż jeden wasz nauczyciel, Chrystus.

[Oratio 3]
Nakłoń się ku prośbom naszym, Panie, i ulecz choroby dusz naszych, abyśmy otrzymawszy przebaczenie, błogosławieństwem Twojem zawsze się cieszyli.
$Per Dominum
