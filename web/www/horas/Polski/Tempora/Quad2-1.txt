[Rank]
Poniedziałek II tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Jana
!J 8, 21-29
Onego czasu: Mówił Jezus do rzesz żydowskich: „Ja odchodzę, wy zaś szukać Mnie będziecie i pomrzecie w grzechu waszym”. I tak dalej.
_
Homilia świętego Augustyna, Biskupa
!Traktat 38. na Ewangelię wg św. Jana, w 1. połowie
Pan powiedział do Żydów, mówiąc: Ja odchodzę. Albowiem dla Chrystusa Pana odejście było udaniem się tam, skąd przybył i skąd nie odszedł. Ja odchodzę, – mówi – wy zaś szukać Mnie będziecie: nie z pragnienia, lecz z nienawiści. Ponieważ potem, gdy odszedł z oczu ludzkich, szukali Go i ci, którzy Go nienawidzili, i ci, którzy Go kochali; jedni, aby Go prześladować, drudzy – aby Go posiadać. W psalmach sam Pan mówi przez Proroka: Nie ma dla mnie ucieczki, nie ma nikogo, kto by szukał mojej duszy. I znowu mówi w innym psalmie: Niech będą zawstydzeni i pohańbieni ci, którzy szukają mojej duszy.

[Responsory1]
R. Kiedy Jakub, wyszedłszy z Beer-Szeby, wyruszył do Charanu, rzekł do niego Pan, mówiąc: 
* Ziemię, na której śpisz, oddaję tobie i twemu potomstwu. 
V. Jakub zbudował z kamieni ołtarz na cześć Pana i rozlał na jego wierzchu oliwę, a Bóg pobłogosławił go, mówiąc:
R. Ziemię, na której śpisz, oddaję tobie i twemu potomstwu. 

[Lectio2]
Oskarżał tych, którzy nie szukali; karał tych, którzy szukali. Dobrą rzeczą jest bowiem szukać duszy Chrystusa w taki sposób, w jaki uczniowie jej szukali; a złym jest tak szukać, jak jej szukali Żydzi. Pierwsi czynili to, aby ją posiadać; drudzy, żeby ją zgubić. Wreszcie tym, którzy Go szukali w złym zamiarze i przewrotnym sercem, dalej powiedział: Szukać Mnie będziecie. Jednakże abyście nie sądzili, że należycie Mnie szukacie, dodał: pomrzecie w grzechu waszym. Złe szukanie Chrystusa polega na tym, iż ktoś umiera w swym grzechu, że nienawidzi Tego, który jedynie zbawić go może.

[Responsory2]
R. Bóg ukazał się Jakubowi i pobłogosławił go, mówiąc: Ja jestem Bóg z Betel, gdzie namaściłeś kamień i gdzie ślub Mi złożyłeś: 
* Rozkrzewię cię i rozmnożę.  
V. Prawdziwie Pan jest na tym miejscu, a ja nie wiedziałem.
R. Rozkrzewię cię i rozmnożę.  

[Lectio3]
Ludzie, którzy pokładają nadzieję w Bogu, nie powinni złem za zło odpłacać, tak jak Żydzi za dobro złem odpłacili. Zapowiedział im, wiedząc, iż umrą w swym grzechu, i wyrok im ogłosił. Na koniec dodał: Dokąd Ja idę, wy pójść nie możecie. To i w innym miejscu uczniom powiedział, ale im nie rzekł: Pomrzecie w grzechu waszym. Co im powiedział? To samo, co i Żydom: Dokąd Ja idę, wy pójść nie możecie. Nie odebrał im nadziei, lecz zapowiedział zwłokę. Wtedy bowiem, gdy Pan uczniom to powiedział, uczniowie iść jeszcze nie mogli tam, gdzie On szedł, lecz potem tam podążyli; ci zaś, którym, przewidując, powiedział: Pomrzecie w grzechu waszym, nigdy się tam nie udali.

[Ant 2]
Jam jest początek * który i mówię wam.

[Oratio 2]
Spraw, prosimy Cię, wszechmogący Boże: niechaj wierni Twoi, którzy dla umartwienia ciała wstrzymują się od pokarmów, zaniechają również grzechu, czyniąc sprawiedliwość.
$Per Dominum

[Ant 3]
Który Mię posłał, * ze Mną jest, i nie zostawił Mię samego: bo Ja, co Mu się podoba, zawżdy czynię.

[Oratio 3]
Racz wysłuchać próśb naszych wszechmogący Boże tym, którym dajesz łaskę ufności w Twą dobroć, racz łaskawie udzielić skutków Twego miłosierdzia.
$Per Dominum
