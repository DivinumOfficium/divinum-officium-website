[Rank]
Sobota IV tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Jana
!J 8:12-20
Onego czasu: Odezwał się Jezus do rzesz żydowskich, mówiąc: „Jam jest światłość świata, kto idzie za Mną, nie chodzi w ciemnościach, ale będzie miał światłość żywota”. I tak dalej.
_
Homilia świętego Augustyna, Biskupa
!Traktat 34. na Ewangelię wg św. Jana, przy początku
Słowa Pana: Jam jest światłość świata, sądzę, że jasne są dla tych, którzy mają oczy, żeby z tej światłości korzystać mogli. Ci zaś, którzy mają oczy tylko samego ciała, dziwią się temu, co Pan Jezus Chrystus powiedział: Jam jest światłość świata. I może nie brak takiego, który by tak powiedział do siebie: „Czy może Chrystus Pan jest słońcem, które przez wschód i zachód dzień czyni?” Nie brakło bowiem heretyków, którzy tak myśleli. Manichejczycy mniemali, że słońce widzialne dla naszych cielesnych oczu i dostrzegane powszechnie nie tylko przez ludzi, ale również przez zwierzęta, jest Chrystusem Panem.

[Lectio2]
Jednakże prawdziwa wiara Kościoła katolickiego odrzuca takie zmyślenie i poznaje w nim diabelską naukę; i nie tylko bez wątpliwości poznaje istotę tej nauki, lecz także stara się ją pokonać na drodze logicznego rozumowania. Odrzucamy więc ten błąd, który święty Kościół od początku potępiał. Nie uważamy Pana naszego Jezusa Chrystusa za to słońce, które widzimy jak wschodzi na wschodzie, a zachodzi na zachodzie; po którego biegu noc następuje, którego promienie chmura zaciemnia, które idzie jakimś ruchem z miejsca na miejsce. Nie jest nim Chrystus Pan. Chrystus Pan nie stał się słońcem, ale On, jako Słowo Boże, słońce uczynił. Wszystko się przez Nie stało, a bez Niego nic się nie stało.

[Lectio3]
Jest więc Światło, które to światło uczyniło; kochajmy Je, chciejmy Je posiadać, Jego pragnijmy, abyśmy do Niego za Jego wodzą kiedyś doszli i w Nim tak żyli, abyśmy już nigdy nie umarli. To jest właśnie owo światło, które proroctwo zapowiedziało niegdyś w psalmie: Albowiem w Tobie jest źródło życia i w Twojej światłości oglądamy światło. Zważcie, co ongi święci mężowie o tym Świetle przepowiadali, głosząc słowo Boże. Mówi więc psalm: Ocalasz, Panie, ludzi i zwierzęta, jakże hojnie udzielasz Twojego miłosierdzia, Boże.

[Ant 2]
Kto za Mną idzie, * nie chodzi w ciemności, ale będzie miał światłość żywota, mówi Pan.

[Oratio 2]
Prosimy Cię, Panie, aby przez łaskę Twoją uczucie pobożności naszej stało się owocnem, wtedy bowiem podjęte przez nas posty będą nam pomocne, gdy się Tobie spodobają.
$Per Dominum

[Ant 3]
Jam jest, * który Sam o Sobie daję świadectwo, i wydaje o	Mnie Ojciec, który Mnie posłał.

[Oratio 3]
Prosimy Cię, wszechmogący Boże, wejrzyj łaskawie na czeladkę Twoją i	spraw w miłosierdziu Swojem, aby łaska Twoja rządziła nami i strzegła dusz naszych w służbie Twojej.
$Per Dominum
