[Rank]
Poniedziałek III tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Łukasza
!Łk 4, 23-30
Onego czasu: Rzekł Jezus do faryzeuszów: „Pewnie Mi powiecie ową przypowieść: »Lekarzu, ulecz samego siebie. Jako wielkie rzeczy, słyszeliśmy, żeś czynił w Kafarnaum, uczyńże też i tu, w ojczyźnie swojej«”. I tak dalej.
_
Homilia świętego Ambrożego, Biskupa
!Księga 4. na rozdz. 4. Ewangelii wg św. Łukasza, w 2. połowie
Niemała objawia się tu zazdrość, która zapominając o należnej współobywatelom miłości, obraca ją w srogą nienawiść. Zarazem z postępowania i słów Pana widać, iż daremnie oczekujesz pomocy Boskiego miłosierdzia, jeśli zazdrościsz komu owoców jego cnoty. Pan bowiem gardzi zazdrosnym i od tych, którzy dobrodziejstwa Boże w innych prześladują, odwraca cuda swej potęgi. W postępowaniu Pana jako człowieka objawia się Jego Bóstwo, a to, co w Nim jest dla nas niewidzialne, przez to, co widzialne, się ukazuje.

[Responsory1]
R. Weźcie stąd ze sobą dary i udajcie się do władcy tej ziemi, a gdy go znajdziecie, pokłońcie się przed nim do ziemi.
* A Bóg mój niechaj sprawi, aby się zlitował nad wami i puścił wolno owego brata waszego i tego, którego trzyma w okowach.
V. Weźcie, co jest najlepsze z owoców ziemi do waszych naczyń, i zanieście owemu człowiekowi w darze.
R. A Bóg mój niechaj sprawi, aby się zlitował nad wami i puścił wolno owego brata waszego i tego, którego trzyma w okowach.

[Lectio2]
Nie na darmo więc Zbawiciel usprawiedliwia się, iż żadnych cudów nie czynił w swej ojczyźnie, aby przypadkiem ktoś z nas nie myślał, że swą ojczyznę mało winien kochać. Nie mógł bowiem Ten nie kochać swych współobywateli, który kochał wszystkich, lecz właśnie oni przez swą zazdrość wyzbyli się miłości swej ojczyzny. Prawdziwie powiadam wam, że wiele wdów było za dni Eliasza. Nie żeby to były dni Eliasza, lecz iż Eliasz w nich działał albo że sprawiał dzień tym, którzy w jego dziełach widzieli światło łaski duchowej i nawracali się do Pana. Toteż otwierało się niebo dla tych, którzy widzieli wieczne i Boże tajemnice; zamykało się zaś w czasie głodu, gdy nie było pełnej znajomości Boga. Lecz o tym obszerniej mówiłem, pisząc o wdowach.

[Responsory2]
R. Czy to ten brat wasz najmłodszy, o którym mi mówiliście? Oby Bóg się zmiłował nad tobą, mój synu.
* Odszedł więc Józef pośpiesznie do domu i tam się rozpłakał, gdyż łzy nabiegły mu do oczu i nie mógł nad sobą zapanować.
V. A gdy Józef podniósł oczy, ujrzał stojącego przed sobą Beniamina i ogarnęło go wielkie wzruszenie na widok brata swego.
R. Odszedł więc Józef pośpiesznie do domu i tam się rozpłakał, gdyż łzy nabiegły mu do oczu i nie mógł nad sobą zapanować.

[Lectio3]
I wielu było trędowatych w Izraelu za Elizeusza Proroka, ale żaden z nich nie był oczyszczony, jeno Naaman Syryjczyk. Jasne, iż te zbawienne słowa Pana są dla nas nauką i zachętą do gorliwego oddawania czci Bogu i że nikt zdrowia nie odzyska i choroby trądu ze swego ciała się nie pozbędzie, jeśli o to z pobożną gorliwością się nie stara. Albowiem nie śpiącym dobrodziejstwa Boże są udzielane, ale tym, którzy czuwają. Powiedzieliśmy w innej księdze, iż owa wdowa, do której Eliasz był skierowany, uprzednio była podana jako figura Kościoła. Lud żydowski dał początek Kościołowi, aby złączył się z nim ów lud z obcych zebrany. Lud ten przedtem trędowaty, lud poprzednio splamiony (zanim otrzymał chrzest mistyczny w rzece), po przyjęciu chrztu, obmyty z plam ciała i ducha, już nie był trędowatym, lecz stał się nieskalaną dziewicą, bez zmarszczki.

[Responsory3]
R. Rzekł Józef jedenastu braciom swoim: Ja jestem Józef, którego sprzedaliście do Egiptu. Czy jeszcze żyje nasz sędziwy ojciec, o którym mi mówiliście?
* Idźcie i sprowadźcie go do mnie, aby mógł żyć dalej.
V. Oto już dwa lata trwa głód w tym kraju, a jeszcze zostało pięć lat, podczas których nie będzie orki ani żniwa.
R. Idźcie i sprowadźcie go do mnie, aby mógł żyć dalej.
&Gloria
R. Idźcie i sprowadźcie go do mnie, aby mógł żyć dalej.

[Ant 2]
Zaprawdę wam powiadam, * iż żaden prorok nie jest przyjemny w ojczyźnie swojéj.

[Oratio 2]
Błagamy Cię, Panie, racz w swej dobroci wlać w serca nasze łaskę swoją, abyśmy, powstrzymując się od pokarmów mięsnych, i zmysły nasze od szkodliwych nadużyć powstrzymać umieli.
$Per Dominum

[Ant 3]
Jezus przeszedłszy * przez pośrodek ich, uszedł.

[Oratio 3]
Niech miłosierdzie Twoje, Panie, przyjdzie nam z pomocą, aby opieka Twoja wyrwała nas z zagrażających nam niebezpieczeństw grzechowych, a pomoc Twoja doprowadziła do zbawienia.
$Per Dominum
