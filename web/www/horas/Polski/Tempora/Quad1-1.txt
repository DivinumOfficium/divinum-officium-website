[Rank]
Poniedziałek I tygodnia Wielkiego Postu;;Feria major;;2

[Lectio1]
Czytanie Ewangelii świętej według Mateusza
!Mt 25, 31-46
Onego czasu: Rzekł Jezus uczniom swoim: „Gdy przyjdzie Syn Człowieczy w majestacie swoim i wszyscy Aniołowie z Nim, wtedy zasiądzie na stolicy majestatu swego. I zgromadzą się przed Nim wszystkie narody”. I tak dalej.
_
Homilia świętego Augustyna, Biskupa
!Księga o wierze i uczynkach, rozdz. 15., część 4., blisko połowy
Jeśli bez zachowania przykazań można by wnijść do żywota przez samą wiarę, która bez uczynków martwa jest, jakże będą prawdziwe te słowa Pana, że stojącym po lewicy powie: Idźcie precz ode Mnie, przeklęci, w ogień wieczny, który zgotowany jest diabłu i aniołom jego? I nie wyrzuca im tego, że w Niego nie wierzyli, lecz to, że uczynków dobrych nie wykonywali. Bo zaiste – żeby sobie kto nie obiecywał życia wiecznego za samą wiarę, martwą bez uczynków, dlatego właśnie powiedział, że rozdzieli wszystkie narody, które nawzajem pomieszane karmiły się na tych samych pastwiskach. Potwierdzi się to, gdy ci ludzie tak Mu będą mówili: Panie, kiedyśmy Cię widzieli cierpiącym taki lub inny niedostatek, a nie usłużyliśmy Tobie? Tak powiedzą ci właśnie, którzy w Niego uwierzyli, ale o wykonywanie dobrych uczynków się nie troszczyli, jak gdyby przez samą martwą wiarę można było wnijść do żywota wiecznego.

[Lectio2]
Czy może w ogień wieczny pójdą ci, którzy nie wykonywali uczynków miłosiernych, a nie pójdą ci, którzy cudzą własność zrabowali – albo ci, którzy burząc w sobie Bożą świątynię, dla siebie samych niemiłosierni byli? Wcale nie tak, gdyż uczynki miłosierne na nic się zdadzą bez miłości, bo Apostoł powiada: Gdybym na ubogich rozdał wszystką majętność swoją, a miłości bym nie miał, nic mi nie pomoże. Albo też czy może ktoś miłować bliźniego jak siebie samego, kto siebie samego nie miłuje? Nie, albowiem: Kto miłuje nieprawość, ma w nienawiści duszę swoją.

[Lectio3]
A tak również nie można powiedzieć, czym niektórzy łudzą się, utrzymując, że ogień nazwano wiecznym, ale samej kary palenia się nie nazwano wieczną. Sądzą oni, że chociaż przez wieczny ogień przejdą ci, których wiara jest martwa, lecz jednak obiecują im, że zostaną zbawieni właśnie przez ten ogień. W ten sposób więc sam ogień miałby być wieczny, ale ich palenie się, to znaczy działanie ognia na nich, nie miałoby trwać wiecznie. Ale i to Pan przewidział, przeto też swój wyrok zamknął tymi słowy: Tak pójdą ci na spalenie wieczne, a sprawiedliwi do żywota wiecznego. A zatem wieczne będzie palenie, jak i wieczny ogień. I powiedziała Prawda, że ci tam pójdą, którym według Jej sądu nie wiary zabrakło, lecz dobrych uczynków.

[Ant 2]
Pójdźcie, błogosławieni * Ojca Mego, otrzymajcie królestwo wam zgotowane od założenia świata.

[Oratio 2]
Nawróć nas do siebie, Boże, zbawienie nasze i abyśmy mogli dobrze z tego postu skorzystać, oświeć serca nasze światłem niebieskiej prawdy.
$Per Dominum.

[Ant 3]
Coście uczynili * jednemu z tych braci Moich najmniejszych, Mnieście uczynili, rzekł Pan.

[Oratio 3]
Rozwiąż, prosimy Cię, Panie, więzy grzechów naszych i odwróć łaskawie karę, na którą przez nie zasłużyliśmy.
$Per Dominum.
