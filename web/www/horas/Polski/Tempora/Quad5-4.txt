[Rank]
Czwartek tygodnia Męki Pańskiej;;Feria major;;2

[Rule]

[Lectio1]
Czytanie Ewangelii świętej według Łukasza
!Łk 7:36-50
Onego czasu: Pewien faryzeusz zaprosił Jezusa na posiłek ze sobą. I wszedłszy do domu faryzeusza, zasiadł do stołu. I tak dalej.
_
Homilia świętego Grzegorza, Papieża
!Homilia 33. na Ewangelię
Gdy myślę o pokucie Marii, to raczej chciałbym płakać, niż mówić. Któż ma tak twarde serce, żeby go łzy tej grzesznicy nie zmiękczyły i nie pobudziły do naśladowania jej pokuty? Rozważyła bowiem, co uczyniła, i nie chciała rezygnować z tego, co chciała uczynić, Przybyła do biesiadników, weszła niewzywana, podczas uczty ofiarowała swoje łzy. Patrzcie, jakim żalem ta płonie, która i podczas uczty płakać się nie wstydzi.

[Lectio2]
Sądzimy, iż ta, którą Łukasz nazywa jawnogrzesznicą, a Jan Marią, jest ową Marią, z której, jak świadczy Marek, siedmiu szatanów wypędzono. A czyż siedmiu szatanów nie wyraża wszystkich występków? Ponieważ siedem dni cały czas określa, słusznie liczba siedem wyraża całość. Siedmiu więc szatanów Maria miała w sobie, bo wszelkich występków była pełna.

[Lectio3]
Skoro jednak zobaczyła szpetność swego gorszącego życia, pospieszyła do źródła miłosierdzia, aby się obmyć, i nie wstydziła się wejść do biesiadujących. Ponieważ bardzo się wewnętrznie wstydziła samej siebie, wstyd zewnętrznie doznany za nic sobie miała. Komu, bracia, dziwić się mamy: czy Marii, która przybyła, czy Panu, który przyjął? Jak mam powiedzieć: czy że ją przyjął, czy że ją przyciągnął? Powiem lepiej, iż ją przyciągnął i przyjął; miłosierdziem bowiem przyciągnął ją wewnętrznie, a łagodnością przyjął ją zewnętrznie.

[Ant 2]
Mistrz mówi: * Czas mój blisko jest, u ciebie czynię Pascha z uczniami mymi.

[Oratio 2]
Prosimy Cię, wszechmogący Boże, napraw za pomocą tych zbawiennych postów godność natury ludzkiej przez niewstrzemięźliwość skażonej.
$Per Dominum

[Ant 3]
Pożądaniem pożądałem * pożywać tej Paschy z wami, pierwéj niżbym cierpiał.

[Oratio 3]
Prosimy Cię, Panie, bądź miłościwy ludowi Twemu: abyśmy odrzuciwszy to, co się Tobie podobać nie może, doznali radości z pełnienia przykazań Twoich.
$Per Dominum
