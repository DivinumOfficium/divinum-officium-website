[Rank]
Środa Popielcowa;;Feria Privilegiata;;6

[Lectio1]
Czytanie Ewangelii świętej według św. Mateusza
!Mt 6, 16-21
Onego czasu: Mówił Jezus uczniom swoim: „Gdy pościcie, nie bądźcie smutni jako obłudnicy”. I tak dalej.
_
Homilia świętego Augustyna, Biskupa
!Księga 2. o Kazaniu Pana na Górze, rozdz. 12., część 4.
Jasne jest, że te przykazania kierują całą naszą intencję ku radościom wewnętrznym, abyśmy szukając nagrody na zewnątrz, nie upodobnili się do tego świata i żebyśmy nie utracili przyrzeczonej szczęśliwości, o tyle trwalszej i silniejszej, o ile bardziej jest wewnętrzna, poprzez którą wybrał nas Bóg, abyśmy się stali podobnymi do obrazu Jego Syna. A w tym rozdziale szczególnie należy zauważyć, że może zachodzić chełpienie się nie tylko z blasku rzeczy cielesnych i z ich przepychu, ale nawet z samych brudów, pożałowania godnych. A jest to o tyle niebezpieczniejsze, o ile innych uwodzi pod pozorem służby Bożej.

[Lectio2]
Kto przeto wyróżnia się nieumiarkowaną dbałością o ciało i odzienie albo zbytkownością w pozostałych rzeczach, ten łatwo może być uznany za zwolennika światowego przepychu i nikogo nie zwiedzie podstępnym obrazem świętości. Kto natomiast w wyznawaniu chrześcijaństwa zwraca na siebie oczy ludzi niezwykłym niechlujstwem i brudem, czyniąc to dobrowolnie, a nie znosząc tego z konieczności, to na podstawie innych jego czynów można poznać, czy czyni to z pogardy dla zbytku, czy też z jakiejś ambicji. Dlatego Pan nakazał strzec się wilków pod owczą skórą. Powiedział: Po ich owocach poznacie ich.

[Lectio3]
Gdy bowiem z powodu jakichś prób zacznie im brakować tych rzeczy albo im tego odmówią, co pod tą pokrywką osiągnęli albo osiągnąć pragną, wtedy nieodparcie okaże się, czy są wilkami w owczej skórze, czy prawdziwymi owcami. Albowiem chrześcijanin nie powinien zbytnim strojem zwracać spojrzenia ludzi dlatego, że owego skromnego i koniecznego ubrania często także kłamcy używają, aby oszukać nieostrożnych. A więc i te chrześcijańskie owce nie powinny zdejmować z siebie swych skór, chociaż niekiedy okrywają się nimi wilki.

[Ant 2]
Gdy pościcie, * nie bądźcie, jako obłudnicy, smutnymi.

[Oratio 2]
Daj, Panie, wiernym Twoim, aby uroczystość tego świętego postu z prawdziwą pobożnością rozpoczęli i w nim z niezmiennem nabożeństwem wytrwali.
$Per Dominum

[Versum 3]
@Tempora/Epi2-0

[Ant 3]
Skarbcie sobie * skarby w niebie, gdzie ani rdza, ani mól nie psuje.

[Oratio 3]
Wejrzyj, Panie, łaskawie na nas, korzących się przed Majestatem Twoim: aby tych, których Boskim darem posilasz, pomoc niebieska zawsze wzmacniała.
$Per Dominum
