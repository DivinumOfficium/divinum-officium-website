[Rank]
Środa Suchych Dni Adwentu;;Feria major;;2

[Rank1960]
Środa Suchych Dni Adwentu;;Feria major;;3

[RankNewcal]
Środa III tygodnia Adwentu;;Feria major;;2

[Rule]
Preces Feriales

[Lectio1]
Czytanie Ewangelii świętej według Łukasza
!Łk 1:26-38
Onego czasu: Posłany jest Anioł Gabriel od Boga do miasta galilejskiego, które zwano Nazaret, do Panny poślubionej mężowi, któremu było na imię Józef, z domu Dawidowego, a imię Panny Maryja. I tak dalej.
_
Homilia świętego Ambrożego, Biskupa
Księga 2. na Ewangelię wg św. Łukasza.
Ukryte są wprawdzie tajemnice Boże i – jak mówi Prorok – niezbyt łatwo może człowiek poznać zamysły Boga, jednakże z innych dzieł i nakazów Pana i Zbawiciela możemy poznać, iż były to bardzo ważne przyczyny, że na Matkę Pana ta była wybrana, która mężowi była poślubiona. Dlaczego jednak przed ślubem nie poczęła? Może dlatego, aby nie mówiono, że poczęła z cudzołóstwa.

[Responsory1]
R. Wołaj z mocą, ty, który ogłaszasz pokój w Jeruzalem:
* Powiedz miastom judzkim i mieszkańcom Syjonu: Oto Bóg nasz, którego oczekiwaliśmy, przybędzie.
V. Wstąpże na wysoką górę, ty, który głosisz dobrą nowinę na Syjonie, podnieś mocno twój głos.
R. Powiedz miastom judzkim i mieszkańcom Syjonu: Oto Bóg nasz, którego oczekiwaliśmy, przybędzie.

[Lectio2]
I wszedł do Niej Anioł. Ucz się o Dziewicy obyczajów: od Dziewicy ucz się skromności; ucz się od Dziewicy mówienia; ucz się tajemnicy. Dziewice mają to do siebie, iż wejście każdego mężczyzny trwogą je przejmuje i każde odezwanie się mężczyzny przejmuje je drżeniem. Niech się uczą niewiasty naśladować Ją w postanowieniu zachowania skromności. Sama była we wnętrzu domu, gdzie żaden mężczyzna nie mógł Jej zobaczyć; tylko Anioł mógł Ją znaleźć. Sama bez towarzystwa, sama bez świadka. Tam, gdzie żadne nieprzyzwoite słowo zgorszyć Jej nie mogło, Anioł Ją pozdrawia.

[Responsory2]
R. Wzejdzie gwiazda z Jakuba i powstanie człowiek z Izraela, i zmiażdży wszystkich wodzów pogańskich:
* A cała ziemia będzie jego własnością.
V. I oddadzą Mu pokłon wszyscy królowie, wszystkie narody będą Mu służyły.
R. A cała ziemia będzie jego własnością.

[Lectio3]
Tajemnica tak doniosłego polecenia miała być wyrażona nie ustami człowieka, ale ustami Anioła. Dzisiaj po raz pierwszy słyszymy: Duch Święty zstąpi na Ciebie. Ona usłyszała i uwierzyła. Otom ja – powiada – służebnica Pańska, niechaj mi się stanie według słowa twego. Patrz na pokorę, patrz na pobożność. Wybrana na Matkę Pana nazywa siebie służebnicą. Nieoczekiwana obietnica wcale Ją nie wynosi.

[Responsory3]
R. Niebawem przybędzie Pan i Władca:
* I nazwą imię Jego Emmanuel.
V. Za dni Jego sprawiedliwość zakwitnie i wielki pokój.
R. I nazwą imię Jego Emmanuel.
&Gloria
R. I nazwą imię Jego Emmanuel.

[Ant 2]
Posłan jest * Anioł Gabrjel do Marji Panny, poślubionej Józefowi.

[Oratio]
Spraw, prosimy Cię wszechmogący Boże aby zbliżające się uroczystości naszego odkupienia były nam pomocą w życiu doczesnem i abyśmy przez nie dostąpili nagrody wiecznej szczęśliwości.
$Per Dominum.

[Ant 3]
Oto ja służebnica Pańska: * niechaj mi się stanie według słowa twego.
