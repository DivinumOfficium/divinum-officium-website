[Rank]
Wtorek tygodnia Męki Pańskiej;;Feria major;;2

[Rule]

[Lectio1]
Czytanie Ewangelii świętej według Jana
!J 7:1-13
Onego czasu: Obchodził Jezus Galileję, bo nie chciał przebywać w Judei, Żydzi bowiem zamierzali Go zabić. I tak dalej.
_
Homilia świętego Augustyna, Biskupa
!Traktat 28. na Ewangelię wg św. Jana
W tym rozdziale Ewangelii, bracia, Pan nasz Jezus Chrystus jako człowiek szczególniej przedstawił się naszej wierze. Albowiem zawsze w swych słowach i czynach chodzi Mu o to, aby wierzono, iż jest Bogiem i człowiekiem: Bogiem, który nas stworzył, człowiekiem, który nas szukał; jako Bóg – zawsze z Ojcem; jako człowiek – zawsze z nami w czasie. Nie szukałby bowiem tego, którego stworzył, gdyby sam nie stał się tym, którego uczynił. Jednakże o tym pamiętajcie i nie usuwajcie z serc waszych, iż Chrystus tak stał się człowiekiem, że nie przestał być Bogiem. Pozostając Bogiem, przyjął człowieka Ten, który człowieka stworzył.

[Responsory1]
R. Panie, Ty jesteś moją pomocą i obroną, wyczekuję Twojego słowa.
* Odstąpcie ode mnie, złoczyńcy: zgłębiać będę przykazania mego Boga.
V. Nienawidzę przewrotnych, a Prawo Twoje miłuję.
R. Odstąpcie ode mnie, złoczyńcy: zgłębiać będę przykazania mego Boga.

[Lectio2]
Gdy jako człowiek ukrył się, nie należy sądzić, iż stracił swą potęgę, ale że dał On przykład naszej słabości. Przecież kiedy zechciał, został uwięziony i zabito Go, kiedy zechciał. Jednak w przyszłości będą Jego członki, to jest Jego wierni, którzy nie będą mieli tej potęgi, jaką miał Bóg nasz. A zatem przez to, że krył się, i to niejako dlatego, by Go nie zabito, przez to więc wskazał, co mają później czynić Jego członki, pośród których oczywiście i sam pozostał.

[Responsory2]
R. Będę nieprawych nauczał dróg Twoich i wrócą do Ciebie bezbożni.
* Uwolnij mnie, Boże, od krwi, Boże zbawienia mego.
V. Panie, otwórz wargi moje, a usta moje będą głosić Twoją chwałę.
R. Uwolnij mnie, Boże, od krwi, Boże zbawienia mego.

[Lectio3]
Nie jest więc Chrystus Głową Kościoła w ten sposób, iżby nie był w jego Ciele, lecz cały jest Chrystus i w Głowie i w Ciele. Czym więc są Jego członki, tym jest On; ale tym, czym On jest, nie są Jego członki. Gdyby bowiem członkiem nie był On sam, nie powiedziałby do Szawła: Czemu Mnie prześladujesz? Albowiem nie Jego samego, ale Jego członki, to jest Jego wiernych na ziemi Szaweł prześladował. Nie chciał jednak powiedzieć: „świętych moich”, „sługi moje” ani wreszcie zaszczytniej: „braci moich”, lecz „Mnie”, czyli moje członki, których jestem Głową.

[Responsory3]
R. Nie zabieraj z grzesznymi mej duszy, Boże, a życia mojego z mężami krwawymi.
* Odkup mnie, Panie.
V. Wybaw mnie, Panie, od złego człowieka, wyzwól mnie od niegodziwego.
R. Odkup mnie, Panie.
&Gloria
R. Nie zabieraj z grzesznymi mej duszy, Boże, a życia mojego z mężami krwawymi. * Odkup mnie, Panie.

[Ant 2]
Czas Mój * jeszcze nie przyszedł, ale czas wasz zawżdy jest w pogotowiu.

[Oratio 2]
Przyjmij, prosimy Cię, Panie, posty naszą które przez zgładzenie grzechów naszych niech nas uczynią godnymi łaski Twojej i doprowadzą do zbawienia wiecznego.
$Per Dominum

[Ant 3]
Idźcie wy * na ten dzień święty, Ja nie pójdę, bo Mój czas jeszcze sie nie wypełnił.

[Oratio 3]
Daj nam, prosimy Cię, Panie, wytrwałość w służbie, której od nas wymagasz, aby za dni naszych lud, który Ci służy, wzrastał w zasługi i	liczbę.
$Per Dominum
