[Rank]
Piątek po Popielcu;;Feria major;;2

[Lectio1]
Czytanie Ewangelii świętej według Mateusza
!Mt 5:43-48; 6:1-4
Onego czasu: Rzekł Jezus uczniom swoim: „Słyszeliście, że powiedziano: » Będziesz miłował bliźniego twego, a w nienawiści będziesz miał nieprzyjaciela twego«”. I tak dalej.
_
Homilia świętego Hieronima, Kapłana
!Księga 1. Komentarza, do rozdz. 5. i 6. Ewangelii wg św. Mateusza
A Ja wam powiadam: Miłujcie nieprzyjacioły wasze, dobrze czyńcie tym, którzy was mają w nienawiści. Wielu ludzi, przykazania Boże oceniając podług swojej słabości, nie podług sił ludzi świętych, uważa to za niemożliwe do wypełnienia i twierdzi, że dla życia cnotliwego wystarczy, aby do nieprzyjaciół nie żywić nienawiści. Nakaz miłowania natomiast jest czymś, co przekracza ludzką naturę. Wiedzieć więc musimy, że Chrystus nie poleca nam tego, co niemożliwe, ale co doskonałe. Tak postąpił Dawid wobec Saula i Absaloma, Również Szczepan Męczennik modlił się za kamienujących go nieprzyjaciół. Paweł zaś sam pragnął być pod klątwą dla zbawienia swoich prześladowców. Nauczał tego i postępował tak również Jezus, gdy mówił: Ojcze, odpuść im, bo nie wiedzą co czynią.

[Lectio2]
Abyście byli synami Ojca waszego, który jest w niebiesiech. Skoro strzegąc Bożych przykazań, staje się ktoś synem Bożym, zatem nie jest synem z natury, lecz dzięki własnej woli. Gdy tedy dajesz jałmużnę, nie trąb przed sobą, jako czynią obłudnicy w synagogach i na ulicach, aby ich ludzie chwalili. Kto trąbi przed sobą, udzielając jałmużny, jest obłudnikiem. Kto, poszcząc, szpeci swoją twarz, aby już jego wygląd wskazywał na pusty brzuch, jest obłudnikiem. Kto modli się w synagogach i na rogach ulic, aby się ludziom pokazać – i ten jest obłudnikiem.

[Lectio3]
Wynika z tego wszystkiego, że obłudnikiem jest każdy, kto czyni cokolwiek, aby odebrać chwałę od ludzi. Zda mi się, że i ów, który zwraca się do swego brata w słowach: Dozwól, że wyjmę źdźbło z oka twego, mówi tak z próżnej chwały, aby się na zewnątrz okazać sprawiedliwym. Stąd też skierowane są do niego słowa Pana: Obłudniku, wyrzuć najpierw belkę z oka własnego. Zatem nie sam postępek, ale jego motywacja ma nagrodę u Boga. I jeśli zszedłeś nieco ze ścieżki słusznej, nie ma znaczenia, czy zboczyłeś na prawo czy na lewo, skoro drogę prawdziwą opuściłeś.

[Versum 2]
V. Od rana pełni jesteśmy twego miłosierdzia.
R. Radujemy się i weselimy.

[Ant 2]
Gdy ty czynisz * jałmużnę, niechaj nie wie lewica twoja co prawica twoja czyni.

[Oratio 2]
Racz, prosimy Cię Panie, upodobać sobie te posty, któreśmy rozpoczęli: aby zachowaniu ich zewnętrznemu odpowiadało szczere usposobienie wewnętrzne.
$Per Dominum

[Versum 3]
@Tempora/Quadp3-0

[Ant 3]
Ale ty gdy się modlić będziesz, * wnidź do komory swojéj, a zawarłszy drzwi, módl się Ojcu twemu.

[Oratio 3]
Broń, Panie, ludu swego i od wszelkich grzechów oczyść go łaskawie: bo żadna przeciwność szkodzić mu nie będzie, gdy żadna nieprawość nie będzie w nim panowała.
$Per Dominum
