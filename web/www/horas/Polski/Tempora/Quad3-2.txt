[Rank]
Wtorek III tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Mateusza
!Mt 18, 15-22
Onego czasu: Rzekł Jezus uczniom swoim: „Jeśliby zgrzeszył przeciwko tobie brat twój, idź, a upomnij go w cztery oczy”. I tak dalej.
_
Homilia świętego Augustyna, Biskupa
!Kazanie 16. o Słowach Pana, część 10., w 1. połowie
Dlaczego upominasz brata swego? Ponieważ ty cierpisz, że zgrzeszył przeciwko tobie? Niech tak nie będzie! Jeśli to czynisz z własnej miłości, nic nie czynisz; jeśli z miłości ku niemu czynisz, czynisz doskonale. I w końcu zwróć uwagę na słowa, z jakiej miłości masz to czynić: miłości własnej czy też jego. Gdyby cię usłuchał – mówi Pan – pozyskasz brata twego. Czyń więc tak względem niego, abyś go mógł pozyskać. Jeśli to uczynisz, pozyskasz go; gdybyś jednak nie uczynił – zginie. Dlaczego więc tak się dzieje, że wielu ludzi lekceważy takie grzechy, mówiąc: „Cóż wielkiego uczyniłem? Zgrzeszyłem przeciw człowiekowi”. Nie lekceważ! Zgrzeszyłeś przeciw człowiekowi!

[Responsory1]
R. Synowie oznajmili Jakubowi, mówiąc: Józef, syn twój, żyje i panuje nad całą ziemią egipską! Gdy to usłyszał, odżył duch jego, i rzekł: 
* Dosyć mi na tym. Pójdę go zobaczyć, zanim umrę! 
V. A gdy Jakub usłyszał, że jego syn jeszcze żyje, ocknął się jakby z ciężkiego snu i powiedział: 
R. Dosyć mi na tym. Pójdę go zobaczyć, zanim umrę! 

[Lectio2]
Czy chcesz wiedzieć, że zgubiłeś się, grzesząc przeciw człowiekowi? Jeśli ten, przeciw któremu zgrzeszyłeś, upomni cię w cztery oczy, a wysłuchasz go, zyskał ciebie. Co oznacza, że zyskał ciebie, jak nie to, że zginąłbyś, gdyby cię nie zyskał? Albowiem gdybyś nie miał zginąć, jakże by cię pozyskał? Niech więc nikt nie lekceważy grzechu przeciw bratu. Mówi bowiem gdzieś Apostoł: A tak grzesząc przeciw braciom i raniąc słabe ich sumienie, grzeszycie przeciw Chrystusowi, bo wszyscy jesteśmy członkami Chrystusa. Jakże możesz nie grzeszyć przeciwko Chrystusowi, jeśli grzeszysz przeciwko członkom Chrystusa?

[Lectio3]
Niechaj więc nikt nie mówi: „Nie zgrzeszyłem przeciwko Bogu, tylko przeciwko bratu; zgrzeszyłem przeciwko człowiekowi, to tylko grzech lekki albo nawet nie jest to grzech”. Może dlatego mówisz: „To nic wielkiego, bo szybko się wyleczy”. Zgrzeszyłeś przeciw bratu: uczyń zadość, a będziesz uzdrowiony. Szybko popełniłeś grzech śmiertelny, szybko jednak znalazłeś lekarstwo. Któż z nas, bracia moi, miałby nadzieję na Królestwo Niebieskie, skoro Ewangelia mówi: Kto by rzekł bratu swemu „głupcze”, będzie winien ognia piekielnego? Budzi to wielką grozę, ale zobacz, jaki jest na to środek zaradczy. Jeśli tedy poniesiesz dar twój do ołtarza, a tam wspomnisz, że brat twój ma coś przeciw tobie, zostawże tam dar twój przed ołtarzem. Nie pogniewa się Bóg, że odwleczesz złożenie swego daru: bardziej od twego daru pragnie Bóg ciebie samego.

[Ant 2]
Gdyby się z was dwaj * zezwolili na ziemi, o wszelką rzecz, o którąby prosili, stanie się im od Ojca mego, rzekł Pan.

[Oratio 2]
Wysłuchaj nas, wszechmocny i miłosierny Boże, i udziel nam łaskawie daru zbawiennej wstrzemięźliwości.
$Per Dominum

[Ant 3]
Gdzie są dwaj albo trzéj * zgromadzeni w imię moje, tamem jest w pośrodku ich, rzekł Pan.

[Oratio 3]
Otocz nas swoją opieką, Panie, i strzeż nas zawsze od wszelkiej nieprawości.
$Per Dominum
