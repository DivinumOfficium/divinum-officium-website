[Rank]
Piątek II tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Mateusza
!Mt 21, 33-46
Onego czasu: Powiedział Jezus do rzesz żydowskich i przedniejszych kapłanów tę przypowieść: „Był człowiek gospodarz, który założył winnicę, płotem ją ogrodził”. I tak dalej.
_
Homilia świętego Ambrożego, Biskupa
!Księga 9. na rozdz. 20. Ewangelii wg św. Łukasza
Wielu różnie pojmuje tę nazwę winnicy, lecz Izajasz jasno wyraził, iż winnicą Pana Zastępów jest dom Izraela. Kto tę winnicę, jeśli nie Bóg założył? On ją więc wynajął rolnikom i udał się daleko. Nie tak, iż Pan z jednego miejsca podążył na drugie, jest bowiem zawsze obecny na każdym miejscu, lecz jest bardziej obecny przy tych, którzy Go miłują, a nie towarzyszy tym, którzy o Niego nie dbają. Przez czas zaś długi Go nie było, aby wymaganie rachunków nie zdawało się zbyt wczesne. O ile bowiem łaskawszą jest szczodrobliwość, o tyle bardziej zawziętości nie da się usprawiedliwić.

[Lectio2]
Toteż słusznie masz u Mateusza, iż płotem ją ogrodził, to jest, że otoczył ją opieką Bożą, aby nie mogły jej łatwo napaść bestie duchowe. I wykopał w niej prasę. Jak zrozumiemy, co oznacza prasa, czyli tłocznia? Chyba tak, iż niektóre psalmy mają w tytule „dla tłoczni”, to jest, iż w nich tajemnice Męki Pańskiej, jak moszcz winny, z większą siłą wrzały pod działaniem Ducha Świętego? Wreszcie za pijanych tych uważano, których napełnił Duch Święty. A więc Pan i tu wykopał tłocznię, w której z duchową obfitością miał płynąć plon wewnętrznego życia wyciśnięty z rozumnego grona, czyli duszy.

[Lectio3]
Zbudował wieżę. Wzniósł mianowicie wierzchołek Zakonu i tak w tej winnicy umocnionej, przygotowanej, ozdobionej umieścił Żydów. A w czasie owoców wysłał swe sługi. Słusznie powiedział: czas owoców, a nie ich zbiorów, Żydzi bowiem żadnego owocu nie wydali, żadnego z tej winnicy nie było zbioru. Tak Pan o niej powiedział: Spodziewałem się, że wyda winogrona, lecz ona zrodziła ciernie. Toteż nie winem radości, nie duchowym moszczem winnym, lecz tłocznie opływały w nadmiarze krwią Proroków.

[Ant 2]
Złe źle potraci, * a winnicę swą najmie inszym oraczom, którzy oddadzą mu owoc czasów swoich.

[Oratio 2]
Spraw, prosimy Cię, wszechmogący Boże, abyśmy tym świętym postem oczyszczeni, przygotowali się sercem szczerem do zbliżającej się uroczystości.
$Per Dominum

[Ant 3]
Szukając Go pojmać, * bali się rzesz, ponieważ Go jako proroka mieli.

[Oratio 3]
Racz dać Panie, ludowi Twemu zbawienie duszy i ciała, aby przez pełnienie dobrych uczynków, zasłużył sobie na nieustanną opiekę Twoją.
$Per Dominum
