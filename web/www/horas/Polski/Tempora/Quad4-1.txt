[Rank]
Poniedziałek IV tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Jana
!J 2, 13-25
Onego czasu: Zbliżała się Pascha żydowska i Jezus przyszedł do Jerozolimy. I zastał w świątyni sprzedających woły, owce i gołębie. I tak dalej.
_
Homilia świętego Augustyna, Biskupa
!Traktat 10. na Ewangelię wg św. Jana, w 1. połowie
Co słyszeliśmy, bracia? Oto owa świątynia była jeszcze figurą, a Pan wyrzucił z niej wszystkich, którzy swego szukali i przychodzili w sprawach handlowych. A co tam owi sprzedawali? To, czego ludziom było potrzeba dla ofiar owego czasu. Wiecie bowiem, moi drodzy, iż owemu ludowi, który był cieleśnie nastawiony i miał jeszcze kamienne serce, takie ofiary były wyznaczone, aby go powstrzymać od uciekania się do bożków. I składali tam w ofierze woły, owce i gołębie; o czym wiecie, bo o tym było czytane.

[Responsory1]
R. Wy, którzy przejdziecie Jordan, zbudujcie ołtarz ku czci Pana
* Z kamieni, których nie obrabiało żelazo. Złożycie na nim ofiary całopalne i ofiary pokojowe ku czci Boga waszego.
V. Kiedy wkroczycie do ziemi, którą Pan wam da, zbudujcie tam ołtarz ku czci Pana.
R. Z kamieni, których nie obrabiało żelazo. Złożycie na nim ofiary całopalne i ofiary pokojowe ku czci Boga waszego.

[Lectio2]
Nie było to więc wielkim grzechem, że sprzedawano w świątyni to, co kupowano na ofiarę w świątyni; a jednak ich stamtąd wyrzucił. A co by Pan uczynił, gdyby w niej znalazł pijaków, jeśli sprzedających, co było dozwolone, a nie było przeciwne sprawiedliwości (co bowiem uczciwie się kupuje, tego niesłusznie się nie sprzedaje), jednak wypędził i nie ścierpiał, aby dom modlitwy stał się domem handlowym?

[Responsory2]
R. Słuchaj, Izraelu, przykazań Pana i zapisz je w sercu twoim jakby w księdze.
* A dam ci ziemię mlekiem i miodem płynącą.
V. Bądź więc uważny i słuchaj głosu mego, Ja zaś będę nieprzyjacielem twoich nieprzyjaciół.
R. A dam ci ziemię mlekiem i miodem płynącą.

[Lectio3]
A skoro dom Boga nie ma być domem handlu, to czyż ma być domem pijatyki? Gdy to mówimy, ci, którzy czują się winni, przeciw nam zgrzytają zębami, lecz pociesza nas psalm, który słyszeliście: Zgrzytają przeciw mnie zębami swymi. Wiemy, iż to, co słyszymy, nas uzdrowi, chociaż dla Chrystusa podwojone są bicze, ponieważ biczowane jest Jego słowo. Zgromadzono – mówi – na mnie bicze, a nie wiedzieli. Biczowany jest Chrystus biczami Żydów, biczowany jest bluźnierstwami fałszywych chrześcijan; pomnażają bicze na Pana i Boga swego, a o tym nie wiedzą. My zaś, o ile sam Pan pomoże, czyńmy to, o czym mówi Psalmista: A ja, gdy mnie dręczyli, wkładałem wór pokutny i umartwiałem moją duszę postem.

[Responsory3]
R. Jak byłem z Mojżeszem, tak będę z tobą, mówi Pan.
* Bądź mężny i mocny, bo ty wprowadzisz lud mój do ziemi mlekiem i miodem płynącej.
V. Nie lękaj się, ponieważ z tobą jestem wszędzie, gdziekolwiek pójdziesz. Nie opuszczę cię ani porzucę.
R. Bądź mężny i mocny, bo ty wprowadzisz lud mój do ziemi mlekiem i miodem płynącej.
&Gloria
R. Bądź mężny i mocny, bo ty wprowadzisz lud mój do ziemi mlekiem i miodem płynącej.

[Ant 2]
Wynieście to stąd, * rzekł Pan: a nie czyńcie domu Ojca Mego domem kupiectwa.

[Oratio 2]
Spraw, prosimy Cię, wszechmogący Boże, abyśmy wypełniając co roku te święte zwyczaje, ciałem i duszą podobali się Tobie.
$Per Dominum

[Ant 3]
Rozwalcie ten kościół, * rzekł Pan, a w trzech dniach odbuduję go, lecz On mówił o Kościele Ciała swego.

[Oratio 3]
Racz, Panie, wysłuchać łaskawie błagania naszego, a tym, których natchnąłeś do modlitwy, udziel pomocy i obrony swojej.
$Per Dominum.
